“The Thaw” sau “Frozen” vrea sa fie un horror. Noi dam din cap a negare. E doar un thrriler reusit, cu cateva mesaje anapoda infiltrate de-a lungul sau. Adica se vrea exterminarea omenirii printr-un gandac parazit de acum milioane de ani care, culmea, a decis sa iasa la suprafata chiar acum? Nu e serios! Mai bine mergeau pe ideea de la inceput, cu autodistrugerea cauzata de incalzirea globala. Bine, recunoastem ca nu ar fi fost tocmai pe placul amatorilor de senzatii tari asa ca lasam la o parte preconceptiile si dam o sansa peliculei. Doar e cu Val Kilmer, nu-i asa?!
Nici partea aceasta nu e intocmai adevarata, Val aparand mult prea putin in poveste. Partea centrala apartine unui grup de tineri actori, cei care se confrunta cu gandacul care le intra sub piele si ii mananca din interior. Cateva efecte reusite pe ici pe colo, cu o mana mancata de-a binelea si cu un urs polar acoperit de parazitul care a iesit la lumina. Toata actiunea are loc intr-o cabana din Canada de Nord, intr-un tinut inghetat propice dezvoltarii “monstrului” care ne da fiori. Aici nenea Val incearca sa descopere ceva ce ar ajuta stiinta, in fapt urmarind sa distruga specia umana dandu-i astfel o alta sansa de a o lua de la inceput, neintinati si mult mai respectosi cu mediul inconjurator.
Mesaj total anapoda, dupa cum spuneam. Sa ne intoarcem insa la actiune.
Deci avem parte de un film asa si asa, nu tocmai crema productiilor de gen, fiind cel mai slab produs pe care l-ati putea alege.Totusi, cliseele sunt deranjante si nu ma refer nicicum la monstrii de sub piele, pe care i-am mai intalnit de-a lungul anilor. Cel mai deranjant este cel din final, cu acel catel care se infrupta dintr-o proaspata victima a gandacilor, semn ca acestia continua sa ameninte omenirea. Serios? Chiar se gandeste cineva la un “The Thaw 2”?! Nici o sansa de a-l vedea daca va aparea vreodata.
 