Mel Gibson a trecut de 56 de primaveri. Nu se tine in forma cu chirurgie estetica sau abdomene, ba chiar are o dantura oribila si cute adanci pe chip. Colac peste pupaza si-a terfelit imaginea in ultimii ani cu nenumarate scandaluri. S-a vorbit mai putin de recentele Beaver si Edge of Darkness decat de antisemitism, alcoolism si inregistrari telefonice vulgar amenintatoare cu iz penal. Mel G e un Charlie Sheen mai dramatic, mai trecut si mai australian. Intrebarea e daca se poate reveni cinematografic din acest punct. Va scutesc de lectura restului review-ului: raspunsul meu este un “da” hotarat. Lasati embargourile presei in treaba lor, nu boicotati filmul din cauza omului, nu va luati dupa faptul ca pelicula nu si-a gasit locul in salile de cinema americane.
Merite suplimentare vin pe mana regizorului Adrian Grunberg. La debut cu lungmetraj, dar cu o lista impresionanta de second-unit-uri conduse la pelicule precum Man on Fire, cu care are o similaritate coloristica, sau Apocalypto la care s-a intersectat cu Mel Gibson, Grunberg stie sa construiasca atmosfera, se descurca de minune si cu scenele de actiune (masini rasturnate, intalniri western cu pac-pac) si cu cele emotionale. Fara sa fie un original, Gibson si Grunberg imprumuta multe de la amicul Tarantino, Get the Gringo are sanse mari, prin amestecul franc si surprinzator de praf de pusca, testosteron si intepatura ironica, sa devina (in timp) un adevarat crowd pleaser. Pe merit, chiar este un film bun. 
