Ei bine da, in sfarsit un film care mi-a satisfacut asteptarile cinefile!
Lawless e un film cu gansteri solid, cu o poveste bine spusa si elegant pusa in imagini sustinuta de o distributie spectaculoasa.
Lawless nu are un subiect actual si ne intoarce in timp cu peste 80 de ani, servindu-ne un subiect care acum poate parea doar o curiozitate, prohibitia, dar ne aminteste ca au existat vremuri cand oamenii chiar isi dadeau viata …pentru alcool.
Filmul ne spunea povestea celor 3 frati Bondurant care au facut afaceri cu bautura de contrabanda in timpul Prohibitiei si a caror poveste ar putea parea legenda, daca nu ar fi fost povestita negru pe alb in romanul The Wettest County in the World scris chiar de nepotul unuia dintre frati, Matt Bondurant. Scenariul este scris de artistul australian Nick Cave care isi mai arata inca o data abilitatea de scenarist (nu doar de muzician/poet/romancier) printr-un scenariu bine pus la punct cu dialoguri iscusite si cu personaje credibile chiar si invaluite in aura de legenda. 
Personajele feminine, putine la numar dau culoare si incalzesc atmosfera rece a filmului si topesc inimile dure ale fratilor. Jessica Chastain este o femeie trecuta prin viata, care fuge de viata corupta de la oras si spera sa-si gaseasca linistea la tara. Personaliatea ei puternica precum o face sa fie o partenera pe masura. La fel de potrivita e si Mia Wassikowksa, care e fiica de preot, dar in care zace un neastampar care nu o lasa insensibila la farmecele celui mai mic dintre frati, cu care chiar se potriveste. 
Chiar daca ne este clar ca cei trei frati nu sunt deloc personaje pozitive, nu te simti deloc vinovat ca le tii parte. Mai ales ca de partea legii este agentul Rakes, un personaj negativ care se foloseste de puterea functiei pentru a face ce-i taie capul. Rakes este interpretat de Guy Pierce, care este un personaj tipicar si ciudatel, obsedat de imaginea sa, maniacal de-a dreptul, care umbla parfumat, cu manusi de piele si face o criza de nervi daca ii murdareste cineva costumul.  
Filmul are un ritm echilibrat si combina interesant scenele de violenta cu imagini pline de poezie si cu cate un strop de umor fin iar momentele care ar putea parea exagerate primesc justificare prin aura de legenda pe care au capatat-o fratii.
Departe de a fi un feel-good movie, filmul mi-a dat o stare buna, pe care sper s-o gasiti si voi. 