Phyllida Lloyd, regizoarea succesului de casa in Marea Britanie Mamma Mia!, si scenarista Abi Morgan, un nume atasat de proiecte sonore precum Shame sau Sex Traffic, isi dau mana pentru un portret totalmente si deliberat laudativ, cu o nuanta feminista in subsidiar. In demersul lor, cele doua o apuca pe mai multe cai fara sa reuseasca ca pana la final sa le aduca la un numitor comun. Nu stiu nici acum daca am urmarit un film despre femeia Margaret Thatcher sau omul politic supranumit cu o caldura ruseasca Doamna de Fier. Cert e ca pentru o cariera longeviva si controversata, filmul se cam ineaca in merite, calitati si reusite. Protestele de strada – montaje reale din acele vremuri – nu fac decat sa-i intareasca pozitia, lumea politica musteste de barbati mici si slabi. Victoriile stralucesc chiar si atunci cand ele au fost si inca sunt disputate (vezi razboiul din insulele Falkland). Infrangerile lipsesc, defectele sunt imposibil de sesizat – poate mai putin o inclinatie nevinovata spre paharul de tarie.     Nimic inafara de batranete nu intineaza portretul Doamnei de Fier. Dar pana si senilitatea varstei a treia si halucinatiile sotului iubit (Dennis Thatcher in interpretarea lui Jim Broadbent este pata de culoare jucausa din viata lui Margaret) sunt un pretext pentru a dovedi curajul si determinarea femeii in lupta cu demonul singuratatii. Punand filtrul informational pozitiv, The Iron Lady ramane captiv in cusca unui film mereu prudent.    Ceea ce ridica puternic pelicula e interpretarea oferita de Meryl Streep. Recunoscuta pentru felul in care intra in pielea personajelor pe care le joaca, aici Streep se autodepaseste. Departe de a fi un fan infocat de-al ei, aici am gasit-o complet absorbita in rol. Daca n-as fi stiut ca e ea, nu sunt sigur ca as fi recunoscut-o. In plus, fata de J.Edgar unde imbatranirea personajelor a fost o reala problema, aici cabina de machiaj a functionat perfect in a o transforma pe Streep in cea care si-a trait viata sub deviza: One’s life must matter. In ciuda faptului ca regizorul se chinuie sa scoata ceva din flimul asta nu reuseste, filmul este slab din toate punctele de vedere.Parerea mea este ca personajele in rol principal, batrane nu isi au rostul, devenid astfel o pelicula expirata si dezastruoasa.