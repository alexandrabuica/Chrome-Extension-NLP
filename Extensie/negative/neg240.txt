M-a pus “Gaia” (spiritul Pamantului) sa ma uit la inca un film cu adolescenti, dupa ce pofta mi-a fost deschisa de “Balls Out”-ul prezentat mai devreme. Stiam despre “College” ca este mult inferior peliculelor de gen, nici un review citit in prealabil neincurajandu-ma sa purced la vizionarea lui. Totusi, mi-am zis ca nu poate fi chiar atat de rau! Aveam trei baieti, aproape absolventi de liceu, care vor sa vada cat de “misto” e viata de facultate (colegiu, la ei), asa ca m-am riscat.
Bineinteles, ajung intr-o fratie din aia spurcata, denumita cu litere grecesti, pe care nici membrii nu le recunosc. Conducatorul acestor “frati”, Teague (Nick Zano – “Beverly Hills Chihuahua”) accepta sa-i gazduiaca pe liceeni numai pentru a avea de cine isi bate joc, in toate modurile cu putinta.
Faza in care cei trei adolescenti beau shot-uri de tequila de pe corpul unui student paros este cea mai penibila (la propriu) faza pe care am urmarit-o in ultimii ani. Bine, intregita fiind de imaginea “usturatoare” (o fi fost varianta “unrated”, dar nici chiar asa) in care unul din “martalogii” nostri bea alcool dupa ce lichidul este scurs printre “obrajorii” fundului aceluiasi “hairy guy”. Normal, vor fi tratati ca ultimele specimene ajungand la un moment dat sa arate… Dar va las sa vedeti in film, daca mai aveti curaj sa-l urmariti dupa scena oribila descrisa mai devreme.
In cele din urma cei trei se razbuna, raman fiecare cu cate o fata (greu de crezut) si se intorc victoriosi la liceu, unde isi propun un alt weekend de pomina. Ma rog! Acum… “College” este filmat extrem de neprofesionist, ca sa nu zic prost (am vrut sa renunt dupa 3 minute), glumele sunt cele mai penibile pe care le-am urmarit in filmele cu adolescenti (este posibil sa-ti provoace voma, nu ras), iar actorii… Ce sa mai spun?!
I-au dat un rol lui Verne Troyer (“Postal”, “The Love Guru”), care sa se joace pe sine… Am inteles ca “nenicu” si-a scos propria inregistrare XXX, dar ce rost avea sa accepte un rol care sa-l catalogheze “mascota” unor studenti?! Gust amar! Pelicula de trecut cu vederea!