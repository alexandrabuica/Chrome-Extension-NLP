The Invasion, in regia lui Oliver Hirschbiegel, e inca unul dintre filme care-si ignora cu desavarsire sursa de inspiratie. Invasion of the Body Snatchers, filmul din 1954, cel regizat de Don Siegel, nu e nici simplu SF, e o alegorie, o parabola, un comentariu social si politic, un “complex” de semnificatii in lumina carora toate situatiile filmice suporta multiple interpretari. Iata de ce filmul lui Siegel e atat de bun, si de ce inspira inteligenta pura. Filmul lui Hirschbiegel nu are nimic sub aparenta de SF-thriller-etc. Iata de ce e non-inteligent, sec, lipsit de vitalitate, si irelevant…
Shaft, in regia lui John Singleton, cu toate ca are doi actori care fura privirile, Samuel L. Jackson si Christian Bale, nu e un remake reusit fiindca, la fel ca cele dinainte, preia forma si ignora substanta. Originalul din 1971, regizat de Gordon Parks, nu e un simplu film de actiune, e unul dintre filmele care a lansat faimoasa miscare numita blaxploitation, miscare care a incercat sa genereze o “nisa” de productie cinematografica a carui public tinta sa fie populatia de culoare a Statelor Unite…
The Wicker Man, in regia lui Neil LaBute, a vrut sa “spuna” un film care n-avea nevoie de “purtatori de cuvant” moderni. In 1973, Robin Hardy regiza un The Wicker Man care reusea sa spuna o poveste horror intr-un mod foarte inteligent. Pe-atunci inca se credea cu sinceritate ca filmele de gen nu sunt esentialmente proaste, si nu trebuie sa fie reduse la componentele care le defineau ca fiind “de gen”. Acum s-a trecut la stadiul de supra-solicitare a codurilor formale in detrimentul substantei. Hardy a vrut sa ne arate de ce sunt in stare sa faca oamenii in numele religiei, si a facut-o prin intermediul unui film horror.
Shutter, in regia lui Masayuki Ochiai, e un film prost de la un capat la altul, prost regizat, prost jucat, prost alcatuit, prost si iar prost. Si nici nu e nevoie de o punere fata in fata cu originalul. Insa trebuie facata comparatie. E in spiritul articolului. Originalul e Shutter, cel semnat de Banjong Pisanthanakun, si de Parkpoom Wongpoom, si e un exemplu perfect de maiestrie formala. Nu ca i-ar lipsi continutul, insa respectivul continut e tratat cu atat profesionalism incat ramai mut de uimire. Filmul te sperie, te baga in stari, isi face jocul cu tine, esti doar o carpa manipulata de cei doi regizori. Filmul lui Ochiai nu manipuleaza nimic, si e chiar el o carpa…