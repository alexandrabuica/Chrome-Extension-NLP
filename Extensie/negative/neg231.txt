Probabil ati fost putin surprinsi de faptul ca unul dintre cei care scriu constant pe Film Blog s-a oprit subit sa va aduca articolele de zi cu zi. Nu, n-a fost vina mea ci a unor termeni externi. Plecat in vacanta, dar asigurat de un internet wireless, care sa ma tina aproape. Tragedie insa, cazu! Asa ca stai si te chioraste in minunatie de monitor. Inceput atipic pentru a intelege ca  cei care scriu pe Film Blog sunt oameni la randu-le. Si ca le place sa-si faca datoria pana la capat, datorita iubirii pentru film.
Asadar nu am abandonat “joaca”, asa ca iata-ma din nou la datorie. Am decis sa-mi storc memoria si sa scriu despre un film pe care l-am urmarit de multisor, “Captivity”. L-am ales pentru ca o avem pe Elisha Cuthbert in acelasi rol care o caracterizeaza. O fata frumoasa, careia i se ridica statuie de cei din jur asa cum am vazut in “The Girl Next Door”, “He Was a Quiet Man” si“My Sassy Girl”. In pelicula de fata o cheama Jennifer Tree, este un model/ vedeta de cinema, indragita de toata lumea, care trebuie sa faca fata avalansei de fani, docili si nu prea.
Filmul nu e o capodopera, dorind doar sa profite de retetele horror-urilor de succes din ultimii ani. Asa ca ia un pic de colo (“Saw”), un pic de colo (“Hostel”) si face de un intreg. Pe scurt, diva noastra este drogata, rapita si inchisa intr-un loc sinistru, de ceea ce pare a fi un criminal in serie. Un set de filmari homemade proiectate in camera ei ne reaminteste si de “Vacancy”, ca nu cumva sa-l consideram original.
Aici isi gaseste anumite obiecte personale, semn ca raufacatorul (un tip molestat de mama, se putea altfel?!) a avut acces la apartamentul sau (si i-a luat pisica, draga de ea, pentru a o ucide in chinuri), dar si un “partener” de captivitate, care ii castiga increderea. Mie nu! Cateva atingeri dragastoase in situatia aceea nu strica! De asemnea, incercari de tortura, fizica si psihica, nereusite, nu reusesc sa salveze un film al carui final da in penibil. Cele cateva personaje se omoara intre ele… si nu prea, pentru ca cei ucisi se tot ridica pe rand, fiindu-le necesare inca una- doua – trei lovituri! Dupa caz! Slabut! Sau  sa zic hilar?!