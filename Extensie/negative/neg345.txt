Totusi o intrebare nu-mi da pace: de ce se incapataneaza Bay sa faca filme de 150 de minute? Era o vreme cand Woody Allen povestea cum indiferent de cat material filmat avea, intra cu el in montaj si nu-si cruta filmul pana nu incapea in 90 de minute. Ce bine ar fi daca Bay ar prelua modelul. Industriasii din bransa ar trebui sa stie ca ochelarii de la IMAX sunt grei si purtati atata vreme ajung sa-ti raneasca nasul. In plus sinergia zgomotos metalica redundanta poate provoca efecte adverse. Chiar si product placement-ul in exces (Chevrolet, Mercedes, Ferrari ca sa vorbim doar de brandurile auto din film) risca sa-ti dea ameteli. Sau asta mi s-o fi intamplat de la cladirea aia care statea sa se prabuseasca, aici nu-mi e clar. Oricum cu niste frustrari pleci sigur din sala de cinema: ce norocos Witwicky asta, domne, ce masini conduce si ce gagici saruta. Basca mai salveaza si lumea din 2 in 2 ani! Eu ce naiba fac cu viata mea?
   Cum e povestea? Ha-ha. De parca ar conta... Amalgam de momente istorice explicate alternativ (aselenizarea, accidentul de la Cernobal), fire narative lipite stupid evident, exces de prezente prezidentiale (Kennedy, Nixon si Obama), cate putin din Men in Black, Avatar, X-Men, Cars si War of the Worlds, niste piloni cu care Cybertron (planeta robotilor) va fi “adusa” pe Pamant, capcana Decepticonilor si o batalie finala de tipul “salvati omenirea de la sclavie” in care tocurile lui Rosie Huntington-Whiteley (intrata in cinematografie pe usa modelelor de lenjerie intima) raman, desigur, intacte. Domnisoara mai sus mentionata este in film noua iubita a lui Sam (un Shia Lebeouf mai umflatel la fata), asta dupa ce remarcile lui Megan Fox la adresa lui Michael Bay (cum ca se poarta la filmari precum un nazist) au scos-o pe aceasta (intentionat?) pe tusa. Totusi cele doua mentiuni la Fox – un Autobot mic spune “I didn’t like her, she was mean”, iar Sam insusi dicteaza “I moved to something better” ma fac sa cred ca si Bay a ramas cu o cicatrice. 
Filmul este plictisitor, obositor, slab si dezamagitor.