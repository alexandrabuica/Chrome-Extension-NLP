Filmul “Door to door” (“Din ușă în ușă” în limba română) ecranizează povestea vieții lui Bill Porter. În puține cuvinte succesul lui Porter este determinat de perseverenta și determinarea sa.
Născut în San Francisco, cu paralizie cerebrală, Bill Porter a trăit întreținut toată viața de mama sa. Nu a reușit să se angajeze vreodată datorită problemelor sale medicale.
Reușește să îi convingă însă pe cei de la Watkins Company să îl accepte în echipa lor de vânzări, după ce îl refuzaseră deja și doar la insistențele sale de a i se da cea mai dificilă zonă, refuzată de toți ceilalți agenți.
Aici începe partea cea mai interesantă: jobul lui Porter consta în a se deplasa într-o zonă a Portland, Oregon și să vândă produse de uz casnic din ușă în ușă.
Deși este refuzat sistematic de toți locuitorii, iar paralizia cerebrală este un handicap în vânzări, Porter ia la picior zona, zi după zi,  an după an. Perseverența sa îl face să atingă succesul: ajunge cel mai bun dintre agenții companiei, cu cel mai mare volum de vânzări.
Lovit de o mașină pe când avea 69 de ani, Porter a renunțat astăzi să mai bată la picior străzile din Portland. Acum el face vânzările telefonic și pe internet (apropo, acesta este site-ul său de vânzări) și a rămas în continuare la fel de ambițios. Și unul dintre agenții de top a celor de la Watkins.
Un film motivațional care trebuie văzut, o poveste emoționantă despre perseverență, similară celei a lui Chris Gardner.
