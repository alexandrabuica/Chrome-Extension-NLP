Inceputul lui The Five-Year Engagement e punctul terminus obisnuit pentru genul comediei romantice. El si ea formeaza cuplul perfect, sunt indragostitii lulea cu un aer natang, logoditii la un pas de nunta. Un pas mic pentru mai toate cuplurile in situatia lor, un pas urias pentru ei din cauza drumului exagerat de intortocheat catre altar. Totul incepe cu relocarea din insoritul San Francisco – Golden Gate, tramvaie, case in stil victorian – in Michigan-ul inghetat. Ea, Violet Barnes, londoneza cu pretentii academice, este admisa la un doctorat in psihologie. El, Tom Solomon, bucatar cu experienta, o urmeaza senin, dar nu-si gaseste de lucru decat la un fast-food. Ce-i drept, unul de 5 stele. Nunta intra in standby din cauza dificultatilor lui de adaptare pana la etapa usor inspaimantatoare cu mustata, favoriti si impuscat de caprioare. Sigur ca finalul ramane rezervat pentru clopote de nunta. Evenimentul capata in The Five-Year Engagement un aer jucaus nascut dintr- o combinatie de alegeri fortate facute pe fast forward. 
Cu toate astea doza de prost gust comercial nu devine nicaieri suparatoare. Scenaristii (Jason Segel si Nicholas Stoller)  au suficiente surprize pregatite, dozajul e corect si, cel mai important lucru, personajele principale compenseaza cu substanta lor. Cum stii daca rom-com-ul functioneaza? Simplu: daca te bucuri sa-i vezi pe cei doi impreuna la final. Si The Five-Year Engagement bifeaza. Bonusul vine din chimia dintre Emily Blunt si Jason Segel. Cei doi primesc pe ecran un timp perfect echilibrat si sunt impreuna peste ce te-ai putea astepta. Ea, la a doua comedie romantica consecutiva pe ecranele noastre (prima, Salmon Fishing in the Yemen inca mai ruleaza), are aerul proaspat, prezenta agreabila si un accent britanic care ii da o nota  simpatica necesara genului.
Ca nota finala e bunicel filmul, e undeva la limita pentru cei care agreeaza filmele romantice si putin comice.
