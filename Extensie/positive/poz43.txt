Imediat dupa ce vezi trailerul, Upside Down iti captiveaza atentia si te intriga prin ideea originala: in univers exista doua lumi, situate una deasupra celeilalte. In cea de sus este o planeta a bogatiei si luxului, in timp ce cea de jos este dominata de saracie si peisaje dezolante. Din pacate, punctele forte ale filmului le-ati vazut deja in trailer, pentru ca in cinematograf descoperi o simpla poveste siropoasa de dragoste, plasata intr-un univers bizar.
Dupa ce anul trecut a jucat rolul unei depresive in Melancholia, un rol exceptional care i-a adus si premiul la Cannes pentru cea mai buna actrita, Kirsten Dunst pare sa fi simit nevoia de ceva mai usurel, asa ca a ales un rol de indragostita.
Adam (Jim Sturgess) este un tip aparent obisnuit, intr-un univers cu totul special. Are o existenta modesta, traind de pe o zi pe alta, dar firea sa romantica il face sa se agate de amintirea unei fete pe care a iubit-o la un moment dat, pe nume Eden (Kirsten Dunst). Fata provenea dintr-o alta lume, o lume inversata, cu gravitatie proprie, fix deasupra celei pe care o cunoastem, dar de neatins.
Upside Down porneste de la o idee interesanta, cu un concept original, dar se pierde pe drum intr-un basm frumos. Pe tot parcursul vizionarii m-am gandit la o singura idee: cum ar fi aratat acest film daca intra pe mainile unui regizor precum Christopher Nolan. Probabil ca atunci Upside Down devenea inca un film exceptional lansat in ultimii ani. 
Fara prea multa experienta, regizorul Solanas se fereste sa intre mai mult in dedesubturile unui film SF si se axeaza mai mult pe o poveste de dragoste care devine mult prea siropoasa.
