“Le gamin au velo”, pe care il astept din primavara anului trecut, care iata, a ajuns si la publicul romanesc – si nu oricum, ci cu placerea participarii fratilor Dardenne la conferinta de presa. Care – ei doi – ne-au incantat cu “dardaismele” lor: raspunsuri rotunde si pline de miez la intrebarile celor din sala (intrebari extrem de pertinente si spre surpriza si bucuria mea, exprimate intr-o cursiva si bogata limba franceza, de la varstnici si pana la cei tineri). Raspunsuri pline de miez – cum spuneam – care au subliniat o paralela interesanta intre povestea copilului-din-carne-si-sange- Cyril si povestea clasica a copilului-din-lemn-Pinocchio; primul atras in zona infractionala de catre un viclean tanar Wes, al doilea momit de lumea lui Stromboli. Primul salvat de coafeza-Samantha, al doilea salvat de Zana-Albastra, amandoi avand insa in permanenta in subconstient – cate un mic Jiminy.
La primul contact pe care il are spectatorul cu Cyril, in orfelinatul unde a fost plasat cu o luna in urma de tatal sau, impresia este ca are de a face cu un copil cu un comportament hiperactiv, impulsiv, cu psihicul greu deviat afectiv si cognitiv. Desi asistenta in orfelinat pare specializata si empatica cu nevoile pustiului si mai ales cu starile lui de revolta, Cyril nu apreciaza aceasta realitate. Singura lui obsesie plina de suferinta este aceea ca tatal sau nu mai vine sa il viziteze si mai mult decat atat, nu mai raspunde nici la telefonul din locuinta pe care au avut-o impreuna.
Cyril nu crede in acest abandon, inlauntrul sau pune la cale strategii rapide si istete de fuga si de aici incolo baiatul  porneste pe drumul dureros al “pierderii iluziilor copilariei”.  Cyril e se loveste insa brutal de respingerea paterna. O respingere care ii creaza o disociere puternica a intelegerii binelui fata de rau. Nimic nu mai conteaza. Disponibilitatea empatica a Samanthei, care incearca sa ii creeze o ambianta calda si normala este anulata de atractia  unui alt simulacru patern: tanarul viclean, la randul sau manipulativ. Pentru ca Wes poarta in el samanta raului. Cyril vede insa in Wes un model de urmat, un inlocuitor paternal si pentru a castiga prietenia si respectul acestuia, baiatul marseaza pe calea delicventei.
Filmul acesta este o psihanaliza a sufletului schilodit al unui copil care si-a pierdut pe rand mama, bunica si tatal. Nu mai are pe cine sa se sprijine. Notiunea de familie devine un vid care ii induce neputinta . Si neputinta se concretizeaza in furie, violenta, frica si decizii gresite care il pot conduce la dezagregarea viitorului. Insa “Zana buna”, Samantha vegheaza si ia deciziile corecte pentru a rezolva conflictul cu legea in care intra Cyril. Intr-o interesanta scena care descrie institutia procedurii concilierii in cazurile minorilor delicventi, Samantha (poate un fost suflet la fel de chinuit in copilarie) are puterea sa ierte, sa iubeasca si sa ia asupra-si sarcina acoperirii daunelor materiale produse de protejatul sau. Pare aceasta, salvarea viitorului moral al unui copil care are sansa de a se reabilita psihic si social. Important este pentru micul personaj faptul ca la un moment decisiv al vietii, a gasit  acea persoana dotata cu trasaturile de caracter si cu disponibilitatea de suflet si de comunicare care sa il extraga de pe traiectoria periculoasa pe care pornise. Bineinteles insa, ca si Cyril este depozitarul binelui si echilibrului – insa acestea sunt undeva, in subconstient, pana cand conflictele puternice ale constientului nu sunt netezite si rezolvate.
Realismul si ritmul intern al acestui film rezida si din mijloacele specifice utilizate de regie si camera de filmat. Sunetul este frust,  neprelucrat… zgomotele normale, obisnuite si diversificate ale orasului, ale pietrisului, ale inaintarii bicicletei, fosnitul frunzelor… nu exista la prpriu o ilustratie muzicala, cu exceptia repetarii doar de cateva ori, in momente cheie si cu efect socant-fibrilant a unei scurte fraze din Concertul beethovenian nr. 5 pentru pian si orchestra.
Un film care trebuie vazut si asezat pe un loc de frunte in galeria productiilor care trateaza relatiile parinti-copii, definitorii pentru devenirea in viata.
