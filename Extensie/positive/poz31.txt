Beasts of the Southern Wild a fost cu siguranta surpriza in acest sezon al Oscarurilor, insa filmul in sine este o surpriza, pentru ca vine ca o revelatie a faptului ca inca se mai pot face povesti magice la Hollywood. Beasts of Southern Wild este un film unic, o bijuterie de care te indragostesti atat de mult incat n-ai vrea sa te desparti de ea niciodata.
Aparut de nicarieri, Beasts of the Southern Wild a reusit sa ia premii importante de la Sundance pana la Cannes si iata ca acum este in cursa pentru Oscaruri cu 4 nominalizari, inclusiv pentru cel mai bun film, cel mai bun regizor si cea mai buna actrita in rol principal - Quvenzhané Wallis, o actrita minune care la doar 5 ani (cat avea cand filma) le da o lectie multor alte staruri cu pretentii.
Ce este Beasts of the Southern Wild? Filmul este povestea lui Hushpuppy (Quvenzhané Wallis) o fetita de sase ani, care traieste cu tatal ei, Wink (Dwight Henry) intr-o comunitate pe o insula inconjurata de ape. 
Tatal ei o iubeste, dar e sever cu ea, asa ca Hushpuppy nu e o fetita vulnerabila, ci una care se poate descurca singura. Atunci cand Wink se imbolnaveste de o boala misterioasa, fetita isi imagineaza cum natura o ia razna - temperaturile cresc mult, ghetarii se topesc si armata de creaturi preistorice se dezlantuie.
De altfel, intreg filmul este un miracol: de la poveste si pana la realizare, pare incredibil ca Hollywoodul mai produce astfel de pelicule. Regizorul Benh Zeitlin debuteaza cu acest film la doar 30 de ani si a reusit sa ia la Cannes Camera d'Or si a fost nominalizat la Oscar la cel mai bun regizor alaturi de nume mari ca Steven Spielberg, Ang Lee sau Michael Haneke. Multi n-au inteles cum de el a intrat pe lista nominalizatilor si Ben Affleck sau Kathyrn Bigelow nu, insa dupa ce vezi filmul, nominalizarea sa este absolut necesara.
Beasts of the Southern Wild este un film miracol, o fantezie despre legatura dintre om si loc, despre cat de greu este sa parasesti locul unde s-a asternut intreaga ta viata. Sa pleci dintr-un loc inseamna sa iti lasi in urma o parte din viata si suflet. Beasts of the Southern Wild este filmul cu cea mai mare emotie, cel mai sensibil si cel mai uman film din intreaga cursa pentru Oscar. Rar apare un film ca acesta, care sa te sensibilizeze intr-un mod inexplicabil si pe care sa nu ti-l poti scoate din minte niciodata.
