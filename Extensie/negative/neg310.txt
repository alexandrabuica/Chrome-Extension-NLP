Daca va asteptati la o poveste captivanta si plina de subtilitati, e clar ca nu e cazul.  Wrath of the Titans este un film de la care nu trebuia sa ai pretentii pentru ca scopul sau este sa isi distreze spectatorii. Insa de cele mai multe ori reuseste sa ii enerveze pentru ca nu atrage in nici un fel. Singurul lucru bun in acest film sunt efectele speciale, in rest, totul se cam duce de rapa. Sam Worthington nu reuseste sa transmita nimic, replicile nu sunt convingatoare iar povestea e ca si inexistenta, un pretext slab pentru a arunca 100 de milioane de dolari pe efecte speciale.
Nimic nu e atragator in acest film. Cateva secvente spectaculoase te mai dezmortesc, insa pe toata durata filmului ai sentimentul ca stii cum se va incheia si ca nu te asteapta nimic nou. Probabil ca lui Liam Neeson i-a placut mult rolul lui Zeus de a acceptat si a doua oara sa joace intr-un astfel de film. Cand esti Liam Neeson sau Ralph Fiennes ti se iarta orice.  N-am intrat cu nici o asteptare la acest film, insa am iesit neimpresionata si plictisita de faptul ca dupa atatea filme nereusite cu subiect mitologic, americanii continua si se ambitioneaza sa ne arate cat de usor uita de poveste in favoarea efectelor speciale spectaculoase. Iar  Wrath of the Titans ar putea fi cap de afis pe aceasta lista a peliculelor pline de ambitii, dar nereusite.
