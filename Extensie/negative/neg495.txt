In toata agitatia asta cu Oscarurile, am crezut cu cuvinta sa fac o pauza de la filme serioase, sa ma indrept spre taramul umoristic cinematografic. Dar pot sa va spun ca Paul Blart: Mall Cop nu este nici primul si nici ultimul film pe care vi-l recomand. Am vazut 1001 de comedii de acest gen, iar Mall Cop este comedia cu numarul 1002.
Pe primul loc in box office ?  Nici acum nu inteleg ce a cautat acolo initial. Probabil s-a oprit sa isi odihneasca “suncile” transpirate care se revarsau de la prea mult efort depus pentru a masca senzatia de film. Inca o dovada a nivelului intelectual al cinefililor americani, care au “gustat” aceasta comedie.
Mall Cop este inca un film cu si despre grasi. Dupa ce ca intreaga societate a adoptat obezitatea ca stil de viata (in curand vor arata toti ca aia din Wall-E), Adam Sandler, principalul vinovat pentru finantarea si producerea acestui dezastru de film, incearca sa invete plebea americana ca este in regula sa fii gras, sa te indopi cu mancare ca sa umpli vidul ala din interior cu unt de alune.
Politaiul de mall este patetic, gras si nu stie pe ce lume traieste. Dar este film american, asa ca visul american nu intarzie sa isi faca simtita prezenta. “Eat high, aim low”. Ca in orice comedie care poarta emblema Adam Sandler production, trebuie sa fie si o fata frumoasa, si numai ea este atrasa si numai ea se poarta frumos cu acest Quasimodo al comediei. Dar ea, la randul ei, nici ea nu este prea reusita. Dupa numeroase urme de operatii estetice, vreo 3 basculante de machiaj si o gaura in stomac care urla “bulimie”, dansa tot urata este.   Ea face parte din povestea clasica a prostului indragostit de printesa, pe care in cele din urma o va cuceri prin intermediul altor “skilluri”.
Pana la jumatatea filmului ajungi la concluzia ca toata muzica “atent” aleasa este de fapt refulata din perioada intunecata a anilor ‘80 si pusa aici sa ne infunde urechile pana la refuz. Dar atunci cand acest demential playlist ia o pauza, filmul da volumul mai incet, iar muzica de pe play aterizeaza cu banda ascutita pe venele noastre nevinovate, pe ritmuri de balade romantice a la Lionel Ritchie.
Numai intr-un alt episod din zona crepusculara se putea intampla ca niste hoti sa planuiasca o spargerea unei banci din mall. Tare curios sunt cate duble s-au tras la scena in care hotii gonesc cumparatorii afara din mall, calare pe biciclete si skateboard-uri.
Kevin James, acest politai de mall care se da toata ziua cu un segway echipat cu girofar nu poarta nici o vina. Drumul de la televiziune spre marele ecran este pavat cu filme proaste. Iar Mall Cop este acel film prost care elimina pe la spate o versiune infecta si foarte urat mirositoare la Die Hard. Acest John McClane supraponderal ar trebui sa te tina cu mana la burta de ras, dar nu face decat sa te tina cu mana la nas, sa nu cumva sa apuci sa mirosi toate scenele gazate fara pic de bun simt, intr-o sala plina de oameni.