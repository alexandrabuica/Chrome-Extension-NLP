Ca in orice poveste de dragoste e nevoie de lipici, iar aici el capata una dintre cele mai fistichii forme pe care le-am vazut in ultima vreme.  Seicul Yemenului vrea sa pescuiasca somon salbatic la el acasa. E prea cald, apa nu are proprietatile necesare, nu exista somon disponibil? Totul are un pret. In cazul de fata: 50 de milioane de lire.     In plus si omul de PR al Primului Ministru al Marii Britanii (interpretarea jucausa a lui Kristin Scott Thomas), amestec de hilar si penibil, deci chintesenta politicianului de oriunde, trage sforile pentru a marca in presa imbunatatirea relatiilor intre lumea occidentala si cea araba. Suna peste masura? Absolut. Pe de alta parte exista Dubai-ul – un fel de Ziua Cartitei picata pe 1 aprilie, iar pelicula devine ademenitoare cu observatiile ei intepatoare despre lumea in care traim. Unele directe si evidente gen “in vest, duminica, biserica s-a mutat la Tesco”, altele mai subtile precum piesele de mobilier futurist, excelent aspectate, dar complet nefunctionale.     Totusi spre final Salmon Fishing in the Yemen  isi da un pic in petic din cauza pericolului terorist. Nu-l exploreaza suficient pentru ca sa-l contureze veridic, in schimb apeleaza la el in mai multe randuri ca sa rezolve ecuatia existentiala a personajelor din film. Rabdarea specific pescareasca se evapora subit, rasfatul delicios si delicat se pierde si el, iar pelicula ajunge in situatia de a inota impotriva curentului pe care si l-a construit singura.  Fillmul este chiar bun si frumos, merita vazut.