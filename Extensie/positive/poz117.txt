Acest film ne aduce in proximitate unei lumi mai putin cunoscute si a unei problematici devenita acuta si alarmanta in ultimul timp, aceea a pervertirii sperantelor unor copile pubere. Copile fara copilarie, impinse de saracie, de familie si de catre vanatorii de chipuri si de siluete efemere, catre lumea aparent fascinanta si bogata a modellingului.
Si cum pietele bune pentru o astfel de marfa (ieftina si supranumerara) sunt zonele saraciei de la capetele lumii, iata ca si Siberia se inscrie cu succes pe harta concursurilor de gen.
In acest film, construit simplu, fara agresivitate si declaratii fatise, dar incarcat cu o emotie subterana subtila, curg in paralel destinele a doua generatii de fotomodele. Pe de o parte Ashley – trecuta deja prin faza de “carne fotografiata”, captiva psihologic si financiar acestei meserii si devenita “scout” profesionist. Cu o sanatate zdruncinata, cu un stil de viata dezechilibrat, calatorind si scormonind capetele lumii in cautarea noilor candidate si ciudat de fericita in singuratatea dezolanta a imensei sale case cu pereti de sticla din America, unde in lipsa unei familii si a unui adevarat camin, o asteapta de fiecare data, doua papusi dezbracate, copiii ei cei nenascuti – un baiat si o fata (au fost pentru inceput trei papusi, insa Ashley a forfecat-o in bucati pe una dintre ele, intr-o criza existentiala probabil :) ).
Pe de cealalta parte, destinul paralel, aflat in faza incipienta, al adolescentei Nadia, dintr-un sat de langa Novosibirskul siberian, o silueta fragila, palida si filiforma, “un soricel” de 14 ani doar, dar cu o infatisare si prezenta si etalon de frumusete perfecte pentru gustul si cerinta pietei japoneze de modelling. O frumusete care “emana inocenta”. O “frumusete de vanzare”.
Oglinzi strambe care reflecta prezentul chinuitor si viitorul pe masura al acestei tinere intrata pe mana managerilor din industrie, care considera profesiunea lor de recrutare si plasare drept “o chestiune religioasa … biblia lor este sa trimita fete in occident”. Manageri care apeleaza la cele mai parsive metode pentru a-si tine victimele in plasa si pentru a le controla comportamentul si tentatiile. Incepand de la faptul ca nu le platesc obligatiile privind dreptul la munca si nu le platesc prestatiile, indatorandu-le astfel cu sume mari care trebuiesc acoperite prin noi contracte la fel de inrobitoare si lipsite de profit, pana la halucinantele lectii privind pericolul drogurilor si a altor tentatii-capcana in stari de astenie si de demoralizare. Astfel, una dintre cele mai cinice metode aplicate  de un astfel de mega-hunter este aceea de a-si duce “fetele” la morga si la autopsii, pentru a le demonstra sfarsitul spre care duc diferitele metode de uitare sau de atenuare a stresului si a nemultumirilor.