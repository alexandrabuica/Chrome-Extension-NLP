Va propun sa incercati si o comedie europeana, fara pretentii exagerate, care a castigat Premiul Special al Juriului la Festivalul de la Venetia 2009 si a deschis anul acesta Festivalul International de Film Transilvania: Taverna Soul kitchen.
Fatih Akin este un regizor german, de origine turca, pentru care muzica joaca un rol foarte important. Gegen die Wand, filmul premiat care i-a adus succesul si documentarul Crossing the bridge:The sound of istanbul au soundtrack-uri speciale, dovada ca pentru el muzica nu este un accesoriu, ci o componenta esentiala.
Si in Soul Kitchen muzica joaca un rol important, pornind chiar de la titlul filmului. Totusi in ceea ce priveste genul filmului, regizorul schimba putin macazul. De data asta renunta la povesti intunecate si viscerale pline de dramatism ca in Gegen die Wand si ne serveste ceva mult mai light, dar cu suflet. Nu renunta insa la subiectul emigrantilor, doar ca de data asta nu ne povesteste despre turcii care traiesc in Germania, ci despre comunitatea elena.
„Viata este ce ti se intampla in timp ce esti ocupat sa faci planuri” este motto-ul filmului care-l are in prim plan pe Zinos Kazanstsakis (Adam Bousdoukos) un grec care traieste in Germania si care incearca sa-si tina restaurantul pe linia pe plutire. Soul Kitchen este o bodega aflata intr-o zona industriala din Hamburg, care se bucura de aceeasi clientela, si care adaposteste tot felul de persoanje dubioase. Lui Zinos i se mai pun in carca o gramada de probleme – iubita ii pleaca pentru o perioda lunga in Asia, fratele puscarias (Moritz Bleibtreu) il cere tot felul de favoruri, un fost coleg ii pune bete in roate si incerca sa-l convinga sa-i vanda localul, nu are bani sa-si plateasca impozitele si mai are si probleme dureroase cu coloana. Zinos e un tip sincer si deschis care incearca sa rezolve totul sistematic si sa ii impace pe toti. In scurt timp insa, va fi coplesit de responsabilitati. Angajeaza un bucatar isteric (Birol Ünel, personajul din Gegen die Wand) dar perfectionist, fost aruncator de cutite la circ, care incearca sa-i salveze restaurantul preparand mancaruri gourmet unor clienti obisnuiti cu hamburgeri si cartofi prajiti. Pentru a nu-si pierde iubita, isi rezerva un bilet de avion pentru Asia si pentru ca are nevoie de un inlocuitor, lasa localul pe mana fratelui sau, care pe langa ca e puscarias, mai e si un impatitmit al jocurilor de noroc. Ce se intampla..nu e greu de intuit..
 Pe langa viata plina de aventuri a personajelor ne face partas si la viata orasului reusind sa capteze perfect spiritulul Hamburgului, pe care chiar daca nu-l cunosti, te simti oarecum legat de el. Pana si peisajele industriale au un aer mai relaxat, si parca isi pierd din duritate. Il urmam prin restaurante de lux, bodegi de cartier si cluburi de noapte.
Tema multiculturalitatii este foarte prezenta. Descoperim comunitatea greaca cu traditiile ei dar suntem invitati sa bem un ceai si alaturi de niste turci, iar bucatarul este tigan. Actorii dau si ei savoare filmului. Adam Bousdoukos (care este si co-scenarist) este foarte simpatic in rolul lui Zinos,chiar daca uneori parca exagereaza cu strambaturile. Birol Unel este fascinant in rolul bucatarului isteric care isi impune punctul de vedere aruncand cu cutite. Udo Kier are si el o apartiei scurta, dar notabila. Numai Moritz Bleibtreu nu e prea m-a convins, dansurile grecesti parca nu-l prea prind.:)
Coloana sonora e foarte variata si include stiluri diferite trecand de la muzica traditionala greceasca la soul de la electro la blues, de la rock la muzica de club.
Soul kitchen este o comedie savuroasa care se adreseaza mai mult sufletului decat mintii. Nu va asteptati la cine stie ce revelatii, dar nici la o comedie plina de clisee de tip Hollywood.