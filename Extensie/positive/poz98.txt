Am asteptat cu sufletul la gura Ender’s Game, pentru ca si astazi ii sunt recunoscatoare aceleia care candva, prin 1994-1995, m-a impins catre volumele lui Orson Scott si catre lumea extraordinara pe care a creat-o. O lume a viitorului impletit cu trecutul si o fresca exemplara a umanitatii. O lume a maturitatii experimentate care intelege potentialul imens al mintii copiilor, adolescentilor, tinerilor. Calitatea caracterului si abilitatile tactice si strategice ale unui individ abil antrenat nu depind de varsta preopinentului.
ORSON SCOTT CARD (Autor, Producător) este renumit pentru romanul sceince-fiction „Jocul lui Ender” şi pentru continuările care au urmat în întregirea universului lui Ender în viitorul îndepărtat şi trecutul apropiat. Aceste cărţi formează Cvintetul Ender, cele cinci cărţi care relatează viaţa lui Ender Wiggin. Seria „Umbrelor” se desfăşoară pe Pământ, iar seria „Războaiele Formice”, scrisă în colaborare cu Aaron Johnston, povesteşte primul contact tragic dintre umanitate şi extratereştrii Buggers.(citat din Mapa de Presa a MediaProDistribution foarte documentata, ca intotdeauna.
Si amintindu-mi de intinderea romanului pe mai multi ani si de complexitatea naratiunii, mi-am pus intrebari referitoare la modalitatea de sinteza a esentialului in timpul real al unui produs cinematografic de aproape doua ore. Nu am fost dezamagita pentru ca, in calitate de scenarist, Gavin Hood a intervenit asupra timpului naratiunii, l-a comprimat si a surprins exact esentialul, pentru a da povestii inteles, cursivitate si intreaga bogatie a aventurii si a mesajelor transmise.
Captivanta ca transpunere cinematografica, cu evidentierea actiunilor de manipulare a mintilor tinere, in scopul de a fructifica la maximum imaginatia creativa si calitatile cognitive si psihice capabile sa modeleze tipul de conducator necesar, lucid dar in acelasi timp drept-moral, filmul pune cateva probleme pe linia de demarcatie dintre moral si imoral.
