Daca au fost cateva filme care m-au impresionat in aceasta perioada interesanta, de dinaintea decernarii Premiilor Oscar, unul dintre ele a fost mai putin cunoscutul “A Better Life”, cu siguranta propulsat spre vizionare de neasteptata nominalizare la premiul de cel mai bun actor in rol principal a lui Demian Bichir (la fel de necunoscut pentru mine, inaintea acestui film). Filmul este incredibil, pentru ca este sustinut de o poveste stiuta (drama imigrantilor mexicani din America si incercarea lor de a supravietui, de a munci, de a-si gasi un rost) si de una pur umana – incercarea de comunicare dintre un tata si un fiu, felul in care el incearca sa il educe si sa ii asigure un viitor prin sfaturi simple, sincere si care izvorasc din propria sa viata, una dura si care se doreste a fi uitata pentru totdeauna.
Carlos Galindo (un actor extrem de veridic, Demian Bichir) este un mexican ajuns probabil ilegal in Statele Unite, dar care munceste din greu, fara a se gandi prea mult la posibilitatea ca autoritatile de imigratie sa il prinda si sa il expedieze inapoi in Mexic. Nu are sotie si se simte deja prea indepartat de propriul sau fiu, Luis (Jose Julian). Temerea lui este justificata, pentru ca Luis nu este inca tipul care face prostii (incursiunile sale in gastile de cartier sunt inca prea cuminti, iar faptul ca are o prietena dintr-o familie de infractori nu il alatura automat acestora), dar nu mai este mult timp pana cand “buba” va izbucni. Departarea dintre cei doi se simte si este nevoie de un eveniment neasteptat ca cei doi sa fie din nou impreuna.
Adevarul este ca nici eu si poate nici altii nu prevedeau ce s-a intamplat in continuare: incercarea lui Carlos de a se emancipa, prin cumpararea unui camion si deschiderea astfel a propriei afaceri, un pas de deschidere spre viitor si de asigurare a trainiciei pe teritoriul american, nu numai pentru el, dar si pentru fiul sau. Numai ca ceva se intampla: in mariminia sa, angajeaza un asistent care l-a ajutat candva, dar care in final se dovedeste o adevarata lepra. Iar cursa pentru relansarea afacerii se dovedeste a fi calatoria initiatica prin care isi redescopera familia, prin care se apropie de fiul sau, prin care fiecare dintre ei realizeaza ce inseamna apropierea sufleteasca si iubirea familiala, prietenia si educatia adusa de parinte, sacrificiile facute de parinti pentru a implini viitorul copiilor lor.
“A Better Life” este genul de film care trebuie descoperit de spectatori, fiind deosebit de realist si dur, o adevarata lectie de viata dintr-o lume reala, necunoscuta noua indeaproape, dar despre care am auzit de atatea ori: lumea mexicanilor aflati peste granitele americane, care incearca si reincearca sa ajunga acolo, pentru a-si construi o viata mai buna, de cele mai multe ori prin munca si cu mari sacrificii. Carlos este un astfel de tip, care, chiar daca si-a pierdut sotia care a fugit spre o viata mai buna, nu ezita sa se lupte pentru ca fiul sau sa ramana in acest “Paradis”, cu orice mijloace. Iar despre Demian Bichir, numai de bine: daca nu stiam pasiunea Academiei Americane pentru filmele cu succes la public, era favoritul meu personal.