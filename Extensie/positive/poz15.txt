Al cincilea film pe care Martin Scorsese il face cu Leonardo DiCaprio este cel mai exploziv, amuzant si viu film pe care cei doi l-au facut pana acum. Viata bancherilor de pe Wall-Street este redata fara ocolisuri si fara menajamente, chiar daca asta inseamna sex si droguri. Inspirat din viata reala a lui Jordan Belfort, omul care a zguduit America in SUA, The Wolf of Wall Street este unul dintre cele mai bune filme ale anului.
Cei doi cineasti au reusit sa faca cel mai indrazent film al lor, in care lupii de pe Wall Street nu cunosc limite sau masura, in care sexul la birou este ceva obisnuit, iar drogurile sunt pe post de mic dejun. In prima faza, esti coplesit de scenele de nuditate si depravare, dar filmul lui Scorsese este mult mai mult decat si trebuie judecat atent.
Pe toata durata filmului, nu iti poti lua ochii de la DiCaprio, care il arata fara nici un menajament pe Belfort asa cum e: cinic, nepasator, lacom, dar genial. El este un anti-erou si sunt multe scene in care esti complet enervat de ceea ce face. Si totusi, nu il poti uri, pentru ca acelasi farmec cu care isi insela clientii, te cucereste si pe tine. DiCaprio este la fel de electrizant si in scenele in care arunca cu oameni pitici in tinta (!), in care prizeaza cocaina de pe fundul unei prostituate sau cand este amortit de droguri si se taraie pe jos ca sa ajunga la masina (o scena absolut genial jucata si regizata). Dar el triumfa in scenele in care tine discursurile despre cum se fac bani si in care trebuie sa arate cu adevarat de ce Belfort era un broker genial. Cred ca in acest film duce cel mai amplu si greu discurs de pana acum in filmele sale.
