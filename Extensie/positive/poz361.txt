ocul unui vapor pe cale sa se scufunde, vorbim de un tren incarcat cu circari si animale traversand America in plina criza economica la inceputul anilor ‘30. Suntem in aceeasi lume impartita strict: exista oameni cu bani si, separat, plebea sarmana. Avem acelasi tip de erou indragosit de cine nu trebuie si acelasi triunghi amoros pigmentat de o gelozie distructiva. Si, ca tabloul sa fie tras pana la capat la indigo, povestea e inramata narativ prin intermediul unuia din personajele principale ajuns acum la senectute. Cu toate aceste asemanari cu Titanicul, Water for Elephants reprezinta ecranizarea unui roman original, omonim, semnat Sara Gruen si publicat in 2006. Initial refuzat de Avon Books, dar ajuns bestseller pe lista New York Times si tradus in alte 44 de limbi, inclusiv in romana, cartea isi atinge astfel apogeul in aceasta ecranizare cu buget.
       Iar bugetul compenseaza partial redundanta povestii. Lumea circului are parte de o prezentare larga, stralucitoare si plina de farmec. De la speciile exotice si pana la micile trucuri pentru ca o reprezentatie sa fie un succes, pelicula face o reverenta discreta, dar binevenita, in fata unei lumi pe cale de disparitie. Daca va place subiectul si va tenteaza o privire mai putin coafata si un aer autohton, incercati documentarul romanesc Circul Vesel. Spune cateva povesti de viata puternice.

