Daniel Craig si Harrison Ford fac o echipa minunata, cei doi actori demonstrand ca pot juca si roluri mai putin obisnuite. Interesant de urmarit este relatia dintre cei doi: in momentul in care Craig ajunge in Absolution, Ford nu se arata prea prietenos, de altfel, pana la finalul filmului, personajul lui Harrison Ford este mai mult morocanos, ceea ce il face extrem de amuzant. Dar, colonelul este un om onest, care in final, ii va arata recunostinta pentru ca i-a salvat orasul si il va respecta.
Punctele tari ale acestui film sunt efectele speciale si cei doi actori, care impreuna reusesc sa ridice un film ce nu prea e sustinut de scenariu. Ideea lui Favreau ar fi fost poate si mai buna daca cineva se chinuia sa faca ceva cu acel scenariu si sa mai lucreze la replici. Iar prezenta Oliviei Wilde este dezamagitoare, oricat de frumoasa e, in acest film pare sa fi uitat ce inseamna actoria.
Cowboys & Extraterestri este un film atat de distractiv, incat nici nu te mai intrebi cum reusesc niste cowboy si indieni sa distruga cu sulite si sageti niste extraterestri mult mai avansati. Din pacate, multe dintre zambete apar fara ca acesta sa fi fost scopul scenaristului in anumite momente. Dar pentru ca este sfarsit de vara si inca ne mai destindem dupa concediu, filmul lui Favreau isi poate face loc intr-o dupa-masa de weekend.
