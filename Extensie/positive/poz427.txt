“A river runs throught it” (în română “Cândva pe aici trecea un râu“), ecranizarea nuvelei autobiografice  a scriitorului Norman Maclean descrie povestea vieții fraților Norman (Craig Sheffer) și Paul (Brad Pitt), crescuți în munții din Montana.
Cei doi frați dezvoltă de mici copii o pasiune pentru pescuit, petrecându-și după-amiezile împreună cu tatăl lor la pescuit. Ambii își crează de-a lungul copilăriei un spirit rebel, influențați și de interacțiunea cu tatăl lor, pastor presbiterian.
După terminarea școlii Norman părăsește casa, unde revine doar șase ani mai târziu ca să-și petreacă o vară acolo. Filmul este încadrat în jurul acelei veri, a bucuriilor și a tragediilor care ating viața celor doi frați.
Este surpins excepțional modul în care se dezvoltă spiritul matur al lui Norman ce își canalizează spiritul rebel în scris, respectiv al lui Paul care refuză orice ajutor, retrăgându-se în băutură și jocuri de noroc, în ciuda succeselor pe care le are ca jurnalist.
Regizat de Robert Redford și inspirat după fapte reale (viața scriitorului Norman Maclean și a fratelui său Paul ucis la 32 de ani), este un film motivational este unul dintre acele pelicule care surprinde viața în miile de ipostaze ale ei.
Nu este un film cu happy end, este mai degrabă un film care relevă modul în care alegerile pe care le facem ne influențează ulterior cursul vieții. Vezi trailerul pe youtube sau IMDB sau citește descrierea IMDB.
Filmul este deosebit, cu actori exceptionali.
