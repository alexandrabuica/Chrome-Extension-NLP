Filmul este construit in jurul unui nucleu subtire. Personajul lui Damon, Mark Whitacre, decide, Dumnezeu stie pentru ce, sa divulge unor agenti FBI informatii importante despre afaceri necurate pe care firma la care lucreaza le intreprinde. Apoi trecem mai departe prin minciuna care ne este prezentata si in trailer, cu barbatul in cauza crezandu-se agentul secret 0014, evident unul de doua ori mai bun decat 007, in cautarea dovezilor ca sa sa adevereasca cele spuse si ajungem la partea de final, lipsita de mesaj moralizator (!!!) asta dupa ce trecem cu greu peste un punct culminant incredibil de lung.
Toata baza filmului sta in faptul ca tipul nostru este un mincinos notoriu care a reusit sa subtilizeze milioane de dolari dar care e atat de dobitoc incat isi distruge avutia si cariera infundand neasteptat sanul de la care a supt. Nu pentru asta am indurat atat, dar fie, a fost o surpriza mare ca neadaptatul a reusit sa fure peste zece milioane de dolari. Tocmai de aceea va ramane o nebuloasa asocierea lui cu FBI-ul. Cel mai delicios moment al filmului este cel in care ne divulga ca se asteapta sa fie reprimit in companie dupa tot ceea ce s-a intamplat. Omul nu e sanatos, chestia e ca totul s-a intamplat aievea. Bun, firma reuseste sa redirectioneze atentia publicului de la problema primordiala la furtul lui Mark Whitacre, astfel ajungandu-se ca acesta sa fie trimis la inchisoare pentru ani buni. Sfarist!
Nu vad de ce ati dori sa-l urmariti la randul vostru, dar daca nu ma credeti pe cuvant cand spun ca nu e un film pentru mase, va invit sa luati parte la cea mai bizara actiune pe care o poate intreprinde un angajat. Mie si acum imi pare rau de timpul  pierdut…