Un film cu gangsteri e bun dacă gangsterul a fost cu adevărat măreț. Godfather l-a avut pe Michael Corleone, Scarface l-a avut pe Tony Montana, The Untouchables pe Al Capone, în timp ce Gangster Squad l-a avut pe Mickey Cohen, un mafiot celebru, dar destul de prost evidențiat de un film cu împușcături, o gașcă de actori celebri și cam atât. Spun prost evidențiat pentru Mickey Cohen marele mafiot care a condus Los Angeles-ul o bună bucată de vreme pe la sfârșitul anilor 40 nu face mare lucru timp de două ore. Strigă de vreo câteva ori, se agită ca un boxer înainte de meci, omoară câțiva oameni de-ai lui care au greșit(plus un polițist) și cea mai mare realizare, ia o mamă de bătaie de la un polițist chiar înainte de a fi arestat. Nimic din ceea ce face Mickey în film nu e memorabil. Prin urmare, nici filmul despre el și o echipă de polițiști, care se comportă ca niște legionari incoruptibili, nu va rămâne mult timp în memoria publicului cinefil.
Confruntările nu sunt spectaculoase, nu au umor și sunt lipsite de atitudine. Din păcate atitudinea nu e una potrivită pentru un film care se desfășoară în anii 40, ci mai degrabă pentru un film cu povestea în anii 2000. Celebrele mitraliere Thompson sunt din nou în prim plan, numai că nu prea reușesc să facă multe victime. Fac zgomotul și oferă spectacolul necesar pentru un public, care cel mai probabil a uitat de celebrul Untouchables regizat de Brian De Palma. Atmosfera anilor 40 nu e bine surprinsă prin costume, machiaje, un club, muzica și doi stâlpi de telegraf.
Gangster Squad e un film de acțiune cu personaje slab conturate și o poveste incompletă sau mai bine zis slab dezvoltată. Dacă regizorul Ruben Fleischer știa cum să exploateze mai bine partea dramatică a poveștii, poate că rezultatul ar fi fost altul. Așa, Gangster Squad e doar un alt film de acțiune lipsit de băieți cu atitudine, mai degraba niste lasi. Actorii sunt niste lasi. Nu va recomand mai bine luati o comedie.