Asta nu inseamna ca In Time duce lipsa de momente construite inteligent si creativ. Slava cerului vorbim de omul care ne-a oferit Truman Show si uneori lucrul acesta se simte. Graba – simptomul dupa care recunosti un sarac al timpului – e o gaselnita sociologica fermecatoare. La fel si scena in care Will Salas saliveaza la Sylvia Weis, dar nu stie cine e ea pentru rivalul sau de la masa de poker – remeber toti arata de 25 de ani, lucru foarte util in vanzarea filmului. O fi sotia, o fi amanta, o fi mama, o fi matusa sau poate fiica?
   Timberlake lasa un pic la o parte joaca cinematografica romantica din ultima vreme si se arunca intr-un rol in care se descurca rezonabil. Nu rupe gura targului, dar nu strica nicio scena, amintind in cateva momente, cele din fabrica, de Eminem in Detroit-ul paraginos din 8Mile. Despre Amanda Seyfried nu pot sa zic decat atat: face o reclama mai buna pantofilor ei cu toc decat orice atlet de performanta. Pelicula este buna.
