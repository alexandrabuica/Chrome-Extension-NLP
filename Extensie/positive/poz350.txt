Din film nu puteau lipsi femeile frumoase. Printre ele o veti regasi si pe Alina Puscau, care face ce stie ea mai bine: apare topless si zambeste frumos, dar spre dezamagirea publicului masculin aparitia ei este de scurta durata.

Rachel Nichols o interpreteaza pe Tamara, o frumoasa straina pe care razboinicul o intalneste in drumul sau spre a-si ucide dusmanul de o viata. Actrita nu iese cu nimic in evidenta si nici nu are prea multe de spus in acest film, fiind nevoita mereu sa apeleze la musculosul Conan.
In ceea ce priveste prestatia lui Jason Momoa, acesta se descurca onorabil, parand sa fie "de acolo". Atat in scenele de actiune, cat si in momentele in care are replici, Momoa nu deranjeaza, ba chiar joaca decent, rolurile de razboinic parand sa i se potriveasca de minune.
Pentru cei care sunt fani ai barbarului si ai filmului cu Schwarzenegger, cele doua filme trebuie privite ca atare. In primul rand ca diferenta de 30 de ani se vede, in special la nivelul imaginii si al tehnologiei. Dar filmul cu Jason Momoa pare mai viu si este mult mai antrenant.
E posibil ca filmul regizat de Nispel sa nu va dea pe spate, dar cu siguranta il va transforma pe Jason Momoa intr-unul din cel mai "hot" actori ai momentului.
Conan, in format 3D, este un film care aduce aminte de 300 pe alocuri, doar ca de aceasta data Conan lupta singur, fara o armata, dar si de Prince of Persia, doar ca eroul nostru este mult mai violent si mai razbunator.
Conan merita vazut pentru Jason Momoa, imaginile spectaculoase si aventurile care va vor ridica nivelul adrenalinei.
