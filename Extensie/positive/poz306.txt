 Prin ochii mei: bebelusul care tipa tot timpul, mama ce nu gaseste resursele sa-i dea atentie. Copilul mic care se incapataneaza in tendintele lui rautacioase, mama ingrijorata autentic, lipsita insa de caldura necesara. Fratele mai mare dovedit dominator si tortionar, mama care isi gaseste refugiul intr-un al doilea copil. Adolescentul manipulativ, sadic si autoritar. Mama transformata intr-o stafie tematoare. Tanarul devenit natural born killer comitand un act demonic. Mama pregatindu-se sa mearga direct in iad.    Pelicula dezarmeaza cu stilistica ei. Imaginile curate semnate de Seamus McGarvey, atentia simbolistica a regizoarei Lynne Ramsay, interpretarea ravasitoare a Tildei Swinton, privirile piezise ale lui Ezra Miller, toate adancesc senzatia viscerala a filmului. Inclusiv coloana sonora – vesela si zglobie – e gandita ca un contrapunct permanent care sa ingroase, parca peste masura, dimensiunile supraomenesti ale suferintelor Evei. Intens si bolnavicios catre punctul final la care devine dificil de urmarit/indurat, We Need to Talk About Kevin nu e din categoria titlurilor care vor sa te tina de mana si sa-ti explice pe indelete. Cu un gest de discretie extrema iti face vant intr-un hal intens.Pelicula e chiar buna, mi-a placut.Film este frumos si merita vazut. 