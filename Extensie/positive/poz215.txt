Este de admirat ca intr-o perioada de varf tehnologic, cand poti apela la tot felul de trucuri si ai la dispozitie cele mai performante echipamente cu care poti crea efecte senzationale, unii au curajul sa aleaga decorul simplu al unei incaperi si doar patru actori. Dar avand in vedere ca vorbim de un regizor versat (si controversat) precum Roman Polanski, nu ar trebui sa ne mire prea tare.
Carnage este un film teatral si nici nu e de mirare: Filmul are la baza o piesa de teatru "Le Dieu du carnage", scrisa de frantuzoiaca Yasima Reza, care a acceptat sa-l ajute pe Polanski la scenariu. Premiza este pe cat de simpla pe atat de ofertanta: Familia Cowan, un cuplu format dintr-un avocat de succes si o femeie de afaceri, vine in vizita la familia Longstreets, un cuplu de clasa mijlocie,  pentru a discuta despre un incindet neplacut in care fiul de 11 ani al familiei C l-a "desfigurat" pe fiul familiei L lovindu-l cu un bat.
Degenerarea personajelor in spatii claustrofobice, nu este straina de Polanski, fiind folosita cu succes si in unul din filmele sale de inceput, Repulsion.
Intriga filmului consta  intr-un schimb de replici acide in care actorii trec cu usurinta de la o stare la alta, (de parca ar sustine un examen de actorie) iar actiunea in timp real se bazeaza in proporitie de 90% pe dialog.
Motivul pentru care acest film nu este plictisitor sunt actorii care isi joaca rolurile impecabil.
Avem o Kate Winslet in rolul unei femei false, isterice si intepata care are o scena memorabila in care vomita peste albumul de arta al doamnei Longstreet, o Jodie Foster frustrata care nu-si recunoaste esecul din viata personala si isi umple timpul luptand pentru drepturile omului sau rasfoind albume de arta. Un Christopher Waltz preocupat de orice altceva decat de familie si un John C. Reilly in rolul unui muncitor fara ambitii prea mari. 
Carnage este o satira la adresa societatii moderne, care pune accentul pe familie si care ridica un semn de intrebare asupra modului in care sunt crescuti copiii din zilele noastre.
Kate Winslet si Jodie Foster au primit cate o nominalizare la Globul de Aur pentru cele mai bune actrite, dar au pierdut in fata lui Michelle Williams, care o interpreteaza pe Marilyn Monroe in filmul My Week with Marilyn.
Presimt ca filmul va primi si cateva nominalizari la Oscar.