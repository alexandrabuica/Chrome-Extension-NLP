   In al doilea rand pelicula e ofertanta pentru ca poate fi privita in permanenta pe doua paliere. Boemii se vor giftui in fantasticul calatoriilor in timp si mirajul lumii de poveste. Pentru cei care prefera stiinta, portita psihologica ramane mereu deschisa: eroul nostru are nevoie de o evadare pentru a-si gasi resorturile si argumentele in asa fel incat sa-si reaseze viata pe un fagas onest. Pentru ca eroul lui Allen reuseste aici ceea ce in alta parte i-a fost interzis, reuseste in tot hatisul personal, triumfa, ceea ce ii confera spectatorului la iesirea din sala un sentiment tonic si reconfortant.  Dar atentie, tot la iesire va va incerca si un pic de nostalgie. Cu Woody si Parisul, n-ar putea fi altfel. 
   Distributia ramane pentru filmele lui Woody Allen un loc al rasfatului. Dincolo de cat de mult reuseste regizorul sa scoata de la Owen Wilson – neverosimil de bun in masca entuziastului depresiv sincer, s-ar putea sa-i mai vedem colaborand, lista numelor de pe afis si aparitiile propriu-zise sunt mai mult decat reusite. De la prima doamna a Frantei, Carla Bruni, si pana la Marion Cotillard sau Adrien Brody.
Filmul este bun, interesant, nedzamagitor.