Secondhand Lions (“Ultima aventură“), apărut în 2003, este ecranizarea poveștii unui băiat (Walter), care crește alături de cei doi unchi ai săi într-o fermă izolată. Practic abandonat acolo de mama sa, Walter află treptat povestea vieții celor doi unchi, Hub McCann (Robert Duvall) și Garth McCann (Michael Caine), aventurile trăite de aceștia în Orient și zvonurile legate de o avere imensă care ar exista.
În film apar treptat alte rude interesate de averea bătrânilor, o leoaică ce își face casa în lanul de porumb și personaje orientale cu povești fascinante și iubiri neîmplinite.
Secondhand Lions urmărește aventura copilului care crește alături de doi bătrâni ce știu să privească viața în cel mai simplu și natural mod și cum este influențată transformarea băiatului în bărbat de către aceștia. Vei mai vedea și cum tratează cei doi bătrâni toate încercările rudelor de a le schimba stilul de viață. Filmul m-a dus cu gîndul la The Bucket List.
O dramă-comedie savuroasă, unul dintre filmele de dezvoltare personală și o poveste despre ce înseamnă să îți trăiești viața simplu, conform propriilor alegeri, Secondhand Lions este un film care trebuie văzut – plus că o să te distrezi copios.Comedia este impresionanta. Filmul este amuzant si frumos.
