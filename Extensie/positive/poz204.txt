Prisoners este un film care m-a tinut cu sufletul la gura timp de doua ore si jumatate si pe care il consider unul dintre cele mai bune thrillere vazute in ultimii ani.
Filme care pornesc de la premiza "Cat de departe ai merge pentru a ii salva pe cei pe care ii iubesti" s-au tot facut, dar putine au reusit sa-ti transmita drama si emotia personajelor iar si mai putine au reusit sa te manipuleze in asa fel incat dilema lor sa devina si dilema ta, si sa nu te poti hotara nici dupa final daca au procedat sau nu corect. Prisoners este thriller contra-cronomentru in care ratacim prin labirintul intortocheat al psihicului uman, plin de rasturnari de situatie, in care daca esti atent la indicii iti va fi mai usor sa gasesti drumul spre lumina.
De regia filmului se ocupa canadianul Denis Villeneuve, iar daca ai vazut Incendies, nominalizat la Oscar pentru cel mai bun film strain in 2011, probabil ca stii deja ca vei avea de-a face cu multe rasturnari de situatie dramatice. Primele trei sferturi ale filmului sunt perfecte si m-au facut sa-l compar, ca intensitate, cu thrillere precum Seven, Zodiac sau Oldboy. Spre final lucrurile se complica din ce in ce mai mult si exista riscul ca unii spectatori sa nu fie satisfacuti de rasturnarile de situatie si sa-l considere prea incarcat.
In afara personajelor complexe, bine dezvoltate si excelent interpretate, filmul beneficiaza si de atmosfera pe masura. Ai zice ca natura a imprumutat ceva din starile sufletesti ale personajelor: avem tot timpul de-a face cu ploaie si vreme moharata, cu o paleta larga de griuri, singura pata de culoare din film fiind rosul sangeriu. Imaginea este impecabila, dar vorbim de un maestru in domeniu - Roger Deakins fiind responsabil pentru filme precum The Assassination of Jesse James by the Coward Robert Ford, No country for Old Men, True Grit, Revolutionary Road, O Brother, Where Art Thou?, The Shawshank Redemption s.a
Alti actori care va vor surprinde placut in acest film sunt Melissa Leo, Viola Davis, Maria Bello si Terrence Howard.