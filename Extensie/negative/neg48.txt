E drept ca pelicula are si partile ei vinovate. Ceva mai temperat decat Borat, dar in linia obisnuita Sacha Baron Cohen, lui The Dictator nu-i lipsesc dozele consistente de obscenitate, sexism, vulgaritate, cruzime, misoginism, scatologic, rasism si asa mai departe. Agreabile de suficiente ori, dar si dincolo de zona mea de confort in cateva randuri. De mulsul femeilor sau de organele genitale lipite de fereastra m-as fi lipsit indiscutabil. 
Ceea ce ii lipseste in totalitate Dictatorului e curajul de a se aventura in necunoscut. Dedicatia din debutul peliculei, facuta liderului nord-coreean recent repauzat Kim Jong-il, exprima exact orientarea parodiei catre o lume a tiranilor deja pe cale de disparitie si a hibelor arhicunoscute ale democratiei. Ceea ce nu-i stirbeste filmului din merite, doar ca nu-l va face nici sa intre in istorie.
Un film ca acesta in care se exagereaza in sexism provoaca mai mult sentimente neplacut, fiind putin scarbos.