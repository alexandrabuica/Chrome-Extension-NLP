O comedie reusita despre existenta iubirii romantice, despre  “sufletele pereche” si  despre cautarea si gasirea acestor idealuri la orice varsta!
Deoarece Cal Weaver si-a gasit “sufletul pereche” – pe Emily, la varsta de 15 ani si de atunci … a iubit-o pe aleasa lui in fiecare minut al vietii, Astazi, cei doi sunt casatoriti de 25 de ani, numara fiecare 44 de ani de viata si trei copii reusiti, insa anuntul sotiei ca vrea sa divorteze  cade ca o pumnal in ceafa eroului filmului. Mai ales cand afla si motivul acestei rupturi … o aventura a lui Emily cu un coleg de munca (un anume David Lindhagen)… Criza varstei de mijloc la sotie si nu la sot – asa cum se intampla de obicei!
Nu stim de ce s-a degradat relatia (din punctul ei de vedere) … debutul povestii se petrece dupa ce aceste nemultumiri s-au acumulat deja…poate Cal a imbatranit psihic mai mult decat partenera sa, a pierdut romantismul si surpriza si flacara care intretine vie relatia? Aproape de necrezut, barbatul unei singure femei de-a lungul vietii, ramane singur, debusolat si prada amintirilor si intrebarilor si indoielilor privindu-l pe el, casatoria lui, personalitatea si sexualitatea sa. Si cade prada serilor singuratice, prin baruri, in tovarasia paharelor cu o bautura nicidecum barbateasca :) – votca cu sirop :).
Se spune ca fiecare om este intovarasit pe drumul vietii de doi ingeri. Ingerul bun si ingerul rau! Cam asa I se intampla si lui Cal, pentru ca pe umarul sau stang se instaleaza dandy-ul Jacob Palmer, iar de pe umarului drept ii glasuieste bunul simt al inocentei  fiului sau Robbie. Insa in fiecare inger rau vietuieste si binele si in fiecare bine exista si un sambure de rau :). Nimic nu este in viata alb pur si negru adanc!
Frumuselul si cinicul Jacob isi traieste viata la maximum, astfel incat vede la Cal doar “povestea unui ratat care suspina!” Si precum un inregimentat in Armata Salvarii, ii propune lui Cal sa il ajute “sa-si descopere masculinitatea”, pentru ca acesta “a uitat ce inseamna sa fii barbat!”.
Lectiile lui Jacob Palmer sunt savuroase si fac din Cal un tip sic, imbracat bine, in pas cu moda si cu un arsenal de stereotipii din armamentul cuceririlor de o noapte. Prima aventura, primul pas pe alaturi al barbatului unei singure femei, ii arunca in bratele lui Kate (clienta a “alcoolicilor anonimi” si cu limba scoasa dupa sex) si chiar daca urmeaza si altele (se pare ca vreo noua in total), aceasta prima experienta va marca in viitorul apropiat a lui Cal un moment memorabil.
Un film – dupa cum spuneam, extrem de agreabil, pentru ca surprinde cu umor viata in momente care ar putea fi tragice daca nu am avea fiecare langa noi un inger bun si un inger rau, pe care sa stim sa ii ascultam cu intelepciune si cu suflet!