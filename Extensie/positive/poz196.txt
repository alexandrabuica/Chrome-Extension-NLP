Urmatorul film din seria Martin Scorsese este primul in care joaca si unul dintre actorii favoriti ai regizorului, prietenul sau Robert De Niro. Data fiind tema filmului si muzica ce insoteste imaginile pe tot parcursul acestuia, ne asteptam poate la un altfel de De Niro. El insa nu se dezminte: sunt prea putine peliculele in care el pare macar un personaj agreabil, daca nu chiar simpatic, il regasim mereu taciturn, greu de inteles si de acceptat de cei din jur, dornic nu sa comunice sau sa socializeze, ci sa fie altfel, antipatic si cat mai singuratic. Desi momentele din film il ajuta, incepem sa il uram foarte repede, vazand cum se poarta cu simpatica lui sotie si cu prietenii sai apropiati.
Jimmy Doyle (Robert De Niro) nu pare un barbat prea simpatic din punct de vedere al personalitatii. Imediat ce se termina cel de-al doilea razboi mondial, el se schimba in haine civile si face lucrurile pe care simte ca ii stau in sange: agata prin fraze intortocheate, vraji si insistenta aproape toate femeile care ii stau in cale si incearca sa isi constuiasca o cariera in jazz ca saxofonist si apoi conducator de trupa. Atentia ii este atrasa din prima clipa de Francine Evans (Liza Minnelli), venita la randul ei din armata, visatoare si extrem de timida. Cateva momente de respingere stau la inceputul unei relatii care evolueaza intr-o casatorie, mariaj naucitor din pricina problemelor de comportament ale lui Jimmy si acceptarii acestora de catre Francine.
Nu e greu sa ne dam seama ca Ea este cea care conduce cu adevarat atat casatoria, cat si trupa pe care si-au format-o. Ea ii accepta nebuniile, ii accepta in liniste pana si amantele, sperand ca momentul ce a aparut, sarcina ei, sa devina si motivul pentru care se vor impaca si vor fi impreuna mereu. Pe plan muzical, nimeni nu poate intrece vocea ei. Desi formatia pe care Doyle a inchegat-o este bunicica, nu rupe gura targului si este nevoie de ceva mai mult: acest ceva este Francine, care are succesul asteptat, constituie motorul grupului si aduce siguranta financiara. Dar filmul nu se opreste aici, cariera lor o poate lua pe drumuri diferite.
Poate esenta filmului ne este exprimata cel mai bine de Scorsese, care a spus despre acest film: “Vedem in personaje lucruri care sunt legate de noi. Filmul vizeaza acea perioada a vietii cand esti pe cale sa reusesti; stii ca ai talent, ca esti asa si pe dincolo, doar ca nu prea iti iese, cel putin in urmatorii patru-cinci ani… Iar oamenii indragostiti nebuneste unul de celalalt nu sunt capabili sa traiasca impreuna.” Si nu trebuie de asemenea sa uitam melodia care a dat titlul filmului, cantata superbe de Liza Minnelli.