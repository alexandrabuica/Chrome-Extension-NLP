 Michael Bacall, un actor convertit la scenaristica (Scott vs. the Pilgrim World), duce greul  povestii lui 21 Jump Street secondat de Jonah Hill. Cei doi stiu prea bine regulile, respecta structural un sablon clasic, iar atunci cand n-au cum sa umple scenele cu un continut plauzibil sau inovator, aleg sa-si anunte direct spectatorul si sa imbratiseze calduros cliseele. Ceea ce functioneaza foarte bine in primele doua acte, dar mai putin in al treilea, acolo unde pelicula sufera un hiatus narativ si sare calul cu cateva scene gretoase.    Regizorii Phil Lord si Chris Miller, raspunzatori anterior pentru animatia Cloudy With a Chance of Meatballs, reusesc sa nimereasca in majoritatea momentelor tonul potrivit. 21 Jump Street balanseaza permanent intre dulcegarie si brutalitate, intre aerul prietenos al filmelor cu adolescenti si exagerarile unei caricaturi. In plus e si prima intalnire, dovedit reusita, intre actorul Channing Tatum si genul comediei. Cu mentiunea ca  greul amuzamentului este dus de Jonah Hill si cateva personaje secundare. Pacat ca profa de chimie nu a primit si mai mult spatiu, cred ca l-ar fi umplut lejer.    Departe de a fi din categoria lui Anchorman sau a lui Hangover, mai jos si de cat  Hot Tub Time Machine, 21 Jump Street poate figura totusi pe o lista de placeri vinovate. Nici nu poate  fi altfel cand in film se spune la un moment dat din tot sufletul: Fuck you, Glee! Si  pazea, dupa liceu urmeaza colegiul! Filmul este relativ bun as zice eu.