 Pelicula reuseste inca o performanta notabila atunci cand sare cu naturalete inainte-inapoi-inainte intre diversele momente cheie ale unei cariere la varful puterii americane vreme de 48 de ani! Foarte probabil Hoover a fost singurul dictator pe care America l-a avut, iar pelicula innoada eficient de la chestiunile de familie - mama punitiva si exigenta care-i interzice orice autenticitate emotionala si iubirea reprimata pentru Clyde Tolson – pana la celebrele cazuri Dillinger, Lindbergh, JFK sau MLK. 
   Leonardo DiCaprio a sperat ca, acceptand un cec mai mic si mai mult machiaj, va reusi sa induplece Academia pentru primul sau Oscar in acest rol cu greutate istorica. E aproape o certitudine ca nu va reusi. Nu pentru ca nu face o treaba buna, ci pentru ca pe undeva, in spatele intregului machiaj si a discursurilor hoover-iste despre natiune, loialitate si costume, simti din cand in cand ca e inca vorba de el, de actorul DiCaprio. Castul e insa completat la superlativ de frumuselul Armie Hammer, al carui machiaj vireaza spre ridicol, si de cele doua femei din viata lui Hoover, mama si secretara, interpretate milimetric de Judi Dench si Naomi Watts.   
