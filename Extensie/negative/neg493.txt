Faza e ca nu mai am nici un as in maneca. Si daca am avut vreodata, i-am consumat de ceva vreme. Din pacate nu am unul si pentru Lakeview Terrace, care este insuportabil de plictisitor, plat si linear incat incerci sa gasesti ceva cuvinte si iti dai seama ca le-ai stors pe toate. Sunt sigur ca undeva acolo dupa ce s-a vizionat Lakeview, s-a intocmit un nou sistem pentru masurarea nivelului de plictisire pe care il poti atinge intr-un film.
Dupa ce am vazut Wicker Man, am ramas cu impresia ca Neil LaBute a luat-o cam razna. Un remake dupa un film clasic, pe care ni l-a trantit pe marile sau micile ecrane, cu un Nic Cage care umbla de ici-colo intr-un costum de urs. In noul lui film, Lakeview Terrace, Neil LaBute spune povestea unui politist cu capsa pusa pe societatea ingaduitoare cu cuplurile inter-rasiale. De fapt el a pus botu’ cu cativa ani in urma cand sotia lui a fost gasita moarta in urma unui accident, alaturi de seful ei caucazian. Misterul idilei presupuse il mananca de viu pe Abel (interesant nume pentru un bigot modern, un membru Ku Klux Klan proiectat, instalat si cimentat in suburbia tipica americaneasca), un tata ingur, care isi creste copiii cum stie el mai bine. In dulcele stil clasic “old school”.
Fiecare replica din film cauta scuze penibile pentru a pipera si mai mult deja exagerata tensiune care se isca intre noii vecini si Abel, regele junglei de beton. Chris si Lisa se muta intr-un cartier curat luna. Numai ca ceea ce ei nu stiu, este ca noul lor vecin are o atitudine murdara rau de tot. Mai ales ca el nu suporta deloc ideea ca un alb (care ascult si muzica rap) e “combinat” cu o “sora”, adica african-americana (care chiar uraste muzica rap).
Filmul este bruiat iar jocul actorilor trebuie reglat dintr-un buton ceva pentru ca altfel nu se mai poate. Samuel L. Jackson poate el sa joace ce-o vrea, dar cu mersul lui de “flower power” n-o sa ma convinga niciodata cum ca joaca rol de politist. La fel de neconvingator ca personajul lui care ba incearca sa fie pardonat pentru atitudinea lui vulcanica, prin motivarea convingerii ca acest om hapsan este de fapt o figura semi-tragica, ba incearca sa isi traga aer in piept sa para si mai infricosator decat deja vrea sa fie.
Filmul insusi este principala victima a trecerii timpului, trecand prin multe etape de retusari, dupa ce a gestat timp de ani de zile intr-un pantec al maladiei scriitorului care se manifesta prin lipsa de idei. Acestea sunt cateva din putinele exemple care demonstreaza cat de obosit este acest subiect forjat la maxim, cu vecinul din iad care le da “bataie de cap” unor oameni exagerat de fericiti. Tot ce se intampla in film este atat de evident incat nu mai ajungi sa suspectezi ce se va intampla in final. Deja stii de mult ca urmeaza o confruntare finala, din care cu siguranta cineva trebuie sa moara. Victimile sunt colaterale. Nu moare numai actorul, ci murim si noi. De plictiseala.