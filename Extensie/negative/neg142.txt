Cand am decis sa vizionez acest film , am facut-o din doua motive: primul pentru prezenta lui Jason Bateman in distributie care promitea umor de calitate, cel de-al doilea a fost premiza scenariului- femeie trecuta de 30 de ani decisa sa-si ia viata in propriile maini si sa apeleze la inseminare artificiala pentru a avea un copil – idee pe care o vazusem dezvoltata cu succes in “The back-up plan” si in, inca necunoscutul la noi, “The kids are all right”. Avand la baza nuvela lui Jeffery Eugenides “The bastard”, scenariul creat de Allan Loeb incearca din rasputeri sa fie original si inventiv, insa efortul de a creea ceva diferit esueaza in fortari si exagerari nerealiste.Nici talentul lui Jason Bateman, nici prezenta lui Jennifer Aniston, nici chiar pustiul genial – Thomas Robinson, atat de natural in rolul de copil nevrotic, nu reusesc sa salveze aceasta pelicula de la mediocritate.
Kassie Larson (Jennifer Aniston) si Wally Mars (Jason Bateman) sunt “doar prieteni”, dupa o relatie esuata cu doua decenii in urma. Pe Kassie o preocupa din ce in ce mai mult lipsa unui copil in viata ei in timp ce Wally, printre nevroze si lasitati personale, nu reuseste decat sa-i fie prieten loial, fara a avea curajul de a-i marturisi ce simte cu adevarat. Decisa sa concretizeze dorinta de avea un copil, Kassie in angajeaza pe Roland (Patrick Wilson), un chipes profesor de colegiu, casatorit dar aflat in impas financiar, sa-i furnizeze materialul reproducator. Inseminarea urmeaza sa aiba loc in baia personala a viitoarei mamici, dupa petrecerea organizata in cinstea evenimentului organizata de neconformista prietena a acesteia (Juliette Lewis).
Jennifer Aniston reuseste performanta de a fi simpatica si atat. Nici crizele existentiale de la inceputul filmului, nici rabufnirile nervoase de la aflarea celor intamplate si care ii schimba oarecum viata nu reusesc s-o mobilizeze catre o interpretare dramatica, plina de forta. Lipsa “chimiei” intre ea si Justin Batteman face ca de cele mai multe ori sa se piarda in peisaj, acoperita fiind de partenerul sau, care isi foloseste la maxim farmecul si talentul comic in conturarea personajului sau, incercand cu disperare sa creeze umor acolo unde scenariul nu reuseste, dar mai ales de uimitoarea interpretare a pustiului data de Thomas Robinson. Pentru mine el reprezinta revelatia acestui film, motivul pentru care il voi nota mult peste cat i-as fi dat daca nu exista. Din momentul aparitiei sale, Sebastian devine personajul principal, nu atat prin importanta pe care i-o acorda scenariul si desfasurarea actiunii, cat prin superba interpretare a micului complexat ipohondru care descopera plin de uimire si frica, noile realitati ale vietii sale.
Daca veti alege acest film spre vizionare nu veti avea parte decat de un scenariu slab si o distributie cu renume menita sa dea greutate productiei finale.