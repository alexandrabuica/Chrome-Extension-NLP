"Lumea e prea mica" pentru Daniel Craig si James Bond-ul sau triumfator. La 50 de ani de la prima aparitie pe marile ecrane, James Bond pare mai tanar si mai in forma ca niciodata. Daniel Craig revine pentru a treia oara in rolul agentului 007, dupa o pauza de 4 ani, cand cauta cu orice pret razbunarea in Quantum of Solace. Regizorul Sam Mendes, desi este la primul sau film de actiune, a reusit sa reinvie un James Bond usor dezorientat si sa-l transforme intr-un James Bond a carui directie pare sa fie una singura: succesul. Skyfall urca, si pe buna dreptate, pe podiumul celor mai bune filme din franciza.
Skyfall nu urmareste reteta clasica a filmelor Bond, nu stii niciodata ce va urma, iar abordarea este mult mai personala. Relatia lui Bond cu M (Judi Dench) este cheia filmului, iar acesta va fi nevoit sa renunte la tot intr-o misiune din care numai unul singur iese invingator. Filmarile halucinante din Shanghai, Turcia sau o Scotia incetosata creeaza un univers sumbru al lui Bond, dar in care Craig pare sa se simta cel mai confortabil.
Skyfall este printre cele mai bune filme Bond din istorie. Daniel Craig aduce un agent 007 capabil sa faca fata pericolelor complexe din secolul XXI. "O vulpe batrana, smecherii noi", asa cum il descrie o replica din film, Bond reinvie din propia cenusa si o face triumfator.
Al 23-lea film Bond, lansat la aniversarea a 50 de ani de filme Bond, se intoarce putin in timp, la Bondul soft si plin de umor, dar se transforma pe parcurs intr-un Bond de care aceasta generatie are nevoie: mai tulburat, mai sumbru, mai dur, mai bun.
