Am aflat abia dupa ce am citit cartea “Impreuna”, de Anna Gavalda ca, in anul 2007, francezii au facut un film cu acelasi subiect si foarte repede dupa ce am scris recenzia la carte, mi-am propus sa il vad si sa il prezint si cititorilor site-ului nostru. Placerea a fost cu atat mai mare avand in vedere faptul ca, printre actorii din distributie, s-au regasit doi dintre favoritii mei si anume Audrey Tautou si Guillaume Canet. Camille (Audrey Tautou) este o tanara femeie de serviciu, Franck (Guillaume Canet) este un tanar bucatar, Philibert (Laurent Stocker) este un visator, vanzator de carti postale si temporarul proprietar al unui apartament incapator, iar Paulette (Fracoise Bertin) este bunica lui Franck, care locuieste temporar intr-un azil de batrani.
Cei patru sunt predestinati sa se intalneasca si sa isi traiasca povestea impreuna, fiecare dintre ei suferind drame in trecut sau, daca nu, stau indepartati de lumea din jur datorita unei adevarate lipse de perspectiva a vietii lor. Constructia filmului este simpla, fiindca e greu de transpus intr-un film de o ora si jumatate o intreaga drama umana, a patru personaje diferite, toate puternice si toate avand multe cuvinte de spus, care au avut ocazia sa o faca in cele cinci sute de pagini ale cartii. Poate si din aceasta cauza, de exemplu, doua dintre personaje – Philibert si Paulette – sunt lasate cumva intr-un plan secundar.
Prin urmare, locul din fata este luat de celelalte doua personaje – Camille si Franck -, care traiesc o frumoasa poveste de dragoste, inceputa prin indiferenta, antipatie si apoi partide de sex de conjunctura. Poate acesta este si motivul pentru care filmul se transforma dintr-o drama autentica (o drama de supravietuire, psihologica, chiar daca are happy-end pentru unele dintre personaje) intr-o simplu film romantic, chiar hollywoodian in structura (tot din cauza happy-end-ului). Daca despre Audrey pot spune ca este extrem de potrivita rolului, Guillaume nu reprezinta tipul de rebel infatisat de Anna Gavalda in carte. Totusi, cum spuneam, daca nu aveti timp de carte, filmul este recomandat.
