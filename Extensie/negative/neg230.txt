Un horror mai putin obisnuit, made in Brazilia. De ce neobisnuit? Pentru ca ne sperie, sau mai bine spus ne oripileaza, cu tone de sange, carne taiata, piele smulsa. Dupa mine doar oameni bolnavi pot inventa asa ceva! Am rezistat eroic masacrului, pana la final, sperand ca personajul principal, Zé do Caixão, intruparea diavolului, va reusi sa se tranforme. Nu neaparat in bine! Speram ca faptele-i fara precedent il vor duce intr-un alt univers, pentru a-l “preamari”. Nicidecum! Singura secventa care m-a “multumit” a fost cea a Purgatorului.
Putin cam portocaliu, locul acesta prezentat ca un desert, este la fel de plin de fapte reprobabile (canibalism si tortura) ca si draga noastra planeta. Revenind, sa vedeti sau nu acest film? Daca v-a placut “Saw” acesta este o varianta de cateva ori mai gretoasa, fara sa aibe insa un fir epic. Sau da? Asasinul nostru barbos, si cu unghi exagerat de lungi, iese din inchisoare dupa 40 de ani de asteptare. Insa fostul gropar nu si-a terminat inca opera… El continua seria crimelor in cautarea unei mame pentru copilul sau diabolic.
Asadar o serie de tate, sex prin sange, tortura, vrajitorie, sadism, special conceputa pentru a-i multumi pe cei obsedati de blood and gore. Ar fi trebuit sa spun “nu” acestei pelicule, care nu mi-a adus nimic nou, dimpotriva, m-a dezgustat peste masura. Repet, de vazut doar daca sunteti ahtiati sa vedeti cum este torturat un om. Execrabil!
Un film bolnav, crud pana la Dumnezeu (se poate pana acolo?), care nu merita promovat in nici un mediu. Nu ma intereseaza ca tocmai aceste cuvinte dure va vor face sa-l incercati. Trebuie doar sa stiti ca pelicula nu are logica si ca insista pe secvente de tortura extrema. Se poate numi asta arta? No way! In concluzie… La gunoi!