“What dreams may come” (“O iubire fără sfârșit“) – apărut în 1998 sub regia lui Vincent Ward – este o capodoperă filmată pe baza nuvelei cu același nume a lui Richard Matheson. Filmul este și una dintre cele mai bune interpretări a lui Robin Williams, alături de Cuba Gooding Jr și Annabella Sciorra.
Povestea unui cuplu despărțit de moartea copiilor, iar apoi a tatălui (Robin Williams), “What dreams may come” redă drumul dintre rai și iad, atât mitologic cât și în interiorul nostru. Cum ne regăsim paradisul din noi și cum ne eliberăm de iadul interior.
O poveste superbă despre o dragoste care trece dincolo de viață și de moarte. Cu peisaje extraodinare (a primit și un Oscar pentru efecte vizuale) și unul dintre filmele mele preferate, rămâne unul dintre puținele filme care îmi place să-l revăd de câteva ori pe an, de fiecare dată cu aceeași plăcere.
Filmul este exceptional.