Blood: The Last Vampire ma omoara cu zile. Filmul asta mi-a supt tot sangele din cap si nu a durat mult pana cand am inceput eu sa ma transform in ceva. O creatura lipsita de rabdare, indispusa si scoasa din sarite.
De ce “Blood” ? Si de ce “Last Vampire” ? Saya este un demon care omoara alti demoni pentru sange. Sub costumul de scolarita de 16 ani zace un vampir /sau demon … dracu’ stie, pentru ca nu se precizeaza exact ceea ce este Saya. Inteleg ca filmul este un remake al unui anime cult, numai ca sursa originala nu poate fi asociata cu aceasta balta de sange uscata.
Saya are in jur de 400 de ani. Nascuta din tata om si mama vampir / demon / zeu, ea l-a omorat pe singurul baiat pe care l-a iubit vreodata si evident ca dragostea pierduta doare cel mai tare. Tatal ei a invatat-o artele martiale si bushido, ca sa lupte impotriva raului. Premisa de la Blade pluteste in deriva. Actiunea se petrece in anii ‘70 la o baza militara americana din Japonia. Chiar daca America este implicata in razboiul din Vietnam, referintele lipsesc cu desavarsire, la fel cum logica si coerenta lipsesc in totalitate din acest scenariu. Poate ca astea sunt elemente mai putin importante pentru o astfel de poveste, dar atat scenaristii cat si regizorul au confectionat un film care sangereaza in propria balta a prostiei in care nimeni si nimic nu dau sens acestui material.
Scenele de actiune seamana foarte mult intre ele, sunt incurcate, intortocheate si ingreunate de miile de cabluri “invizibile” de care sunt agatate personajele filmului, care nu sunt in stare sa simuleze zborul si sariturile pe acoperisuri. Fiecare duel al lui Saya cu demonii aia jalnic machiati intr-un cgi de o puturosenie ordinara sunt inspirate pana la cele mai mici detalii din 300. Sangele sare si este improscat in stanga si in dreapta, dar el nu mai ajunge la sol. Singurele imagini in care “sangele”, un element important intr-un film care detine “blood” in titlu, este cat de cat autentic ca efect special este atunci cand Saya bea sange din sticla de lapte ca sa isi potoleasca setea de jugulare.
Blood: The Last Vampire arata ca un film in care regizorul si scenaristul si-au facut nevoile pe unde au apucat. Tocmai de aceea, Blood trebuie “servit” cu atentie si delicatete. Sau mai degraba deloc. Altfel va patati de sange si nu mai iese nici macar la spalat.