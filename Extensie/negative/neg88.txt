Există multe scene şi idei interesante în Sound of My Voice, primul film al regizorului Zal Batmanglij. Co-regizat cu Brit Marling, una dintre cele două staruri feminine ale filmului, spune povestea unui cuplu tânăr care porneşte o investigaţie potenţial periculoasă despre un cult construit în jurul unei femei care pretinde că ar veni din viitor; un viitor în care lumea pare să fi involuat din punct de vedere tehnologic, iar naţiunea (americană) este implicată într-un război civil. Acţiunea este separată în zece secţiuni, iar povestea avansează prezentând faptele într-o manieră presupus obiectivă, permiţând spectatorului să ghicească adevărul. Premizele sunt interesante.
În ciuda multelor intenţii şi idei bune, Sound of My Voice dezamăgeşte. Este, poate, vina filmografiei, care nu pare niciodată să aspire să acceadă dincolo de nivelul filmelor calitative de categoria a doua. Sau poate – lipsa consistenţei (cauzată de puţina experienţă în scenografie)? Scenariul bun şi povestea originală fac ca filmul să se ridice peste nivelul genurilor horror şi detective obişnuite. Din păcate, regizorul s-a oprit la mijlocul drumului, iar promisiunile au fost îndeplinite doar parţial. Există, cu toate acestea, suficiente aspecte pozitive în Sound of My Voice ca să mă facă să mă aştept la realizări mai deosebite din partea carierelor lui Batmanglij şi Marling.