Nebunia in filmul lui David O. Russell este doar un pretext pentru o poveste de dragoste si de viata apropiata de realitate, fara exagerari si fara siropeala clasica de la Hollywood.
Bradley Cooper este Pat Solitano, un barbat care a piedut totul, dupa ce si-a prins sotia inselandu-l cu un alt barbat. Momentul il innebuneste, acesta ajungand sa sufere de bipolarism. Dupa ce a petrecut 4 ani intr-un spital psihiatric, Pat s-a mutat inapoi la parintii sai. Acesta incearca sa se reimpace cu fosta sotie, fiind convins ca nu au trecut decat cateva luni de la plecarea sa. Tatal sau (Robert De Niro) se afla mereu intr-o dispozitie proasta, deoarece este suporter al echipei de fotbal american Philadelphia Eagles, echipa care pierde meci dupa meci.
Intre timp, situatia se schimba atunci cand Pat o intalneste pe Tiffany (Jennifer Lawrence), o frumoasa vecina, care are probleme mintale, de asemenea. Aceasta incearca sa-l ajute pe Pat sa-si salveze relatia cu fosta sotie, insa lucrurile se complica.
Pentru mine, Bradley Cooper a fost o surpriza neasteptata: nu l-am considerat niciodata un actor formibadil, ci mai mult un baietel frumusel, cu carisma si priza la public. Insa, in Silver Lingins Playbook, el se expune total ca actor intr-un rol dificil, tocmai pentru ca trebuie exprimate in mod egal fragilitatea, sensibilitatea si "nebunia". Cooper nu este nici o secunda fortat, ci din contra, stie sa expuna trairile, fie interiorizate, fie in momentele in care explodeaza.
Silver Linings Playbook se joaca cu genurile: nu e nici o comedie romantica, nu e nici o drama. La fel ca in viata de zi cu zi, povestile personajelor au mai multe straturi, mai multe perspective, au momente de fercire si momente de cumpana. Nu stiu daca Silver Lingins Playbook este un film de Oscar, insa cu siguranta este un film care iti ofera un sentiment placut, intens, o calatorie intr-un univers al unor oameni care incearca sa-si refaca vietile in timp ce se lupta cu handicapurile emotionale, pasiuni bolnavicioase (fie ca sunt pentru o fosta sotie, fie ca sunt pentru o echipa de fotbal). Insa, in final, toate duc catre un singur lucru: cautarea fericrii. Mai poti gasi fericirea dupa ce ai pierdut-o? Silver Lingins Playbook ne invata ca da, atat timp cat esti dispus sa o cauti si sa renunti la trecut pentru un nou inceput.
