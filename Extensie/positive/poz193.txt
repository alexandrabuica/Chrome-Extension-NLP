Evadand din lumea luxoasa a oraselor americane si plecand in multsperata luna de miere, doi tineri insuratei aleg a cincea insula din Hawaii, pentru a face drumetia vietii lor. Pe el, Steve Zahn, il cunoastem din cateva comedii fara importanta (eu imi aduc cel mai bine aminte in rolul lui George, vanzatorul din “You’ve Got Mail”), iar aleasa lui este nimeni alta decat Milla Jovovich, obisnuita atat a filmelor de actiune, dar si a celor care se desfasoara in astfel de tinuturi (sa nu uitam de “Intoarcere la Laguna Albastra”). Un singur lucru pare ca sta in calea concediului perfect: acela ca, din presa, se aude ca prin imprejurimi bantuie o pereche de criminali, care tocmai au ucis un alt cuplu aflat in luna de miere.
Acesta este de altfel intreg laitmotivul filmului: teama de a fi ucis, frica de cei apropiati, temerea ca orice cuplu care se afla in preajma lor este perechea criminala. Nimeni nu este crutat de banuieli si poate ca si acesta este farmecul ascuns care atrage spectatorii; suntem mereu cu simturile ascutite, cautand sa descoperim indicii ale faptuitorilor, banuitii se schimba de mai multe ori, cu senzatia ca ceva am omis si suntem pe un drum gresit.
Pe langa acestea, descoperim o natura care pare ca vine din Paradis. Insulele Hawaii sunt cu adevarat o splendoare, sunt acele plaje pe care le visam si nu incetam sa spunem ca nu exista in realitate. Iata insa ca exista, actorii se afla acolo si pot constitui realitatea unor imprejurari extraordinare. Pentru aceasta si pentru un film care isi merita simpatia noastra, va recomand “A Perfect Getaway”.