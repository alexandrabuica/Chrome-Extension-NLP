“Kicking the Dog” este de departe cel mai slab film pe care l-am vazut in 2009. Nu e comedie, nu e cu petreceri destrabalate ale adolescentilor americani, nu e cu sex, nu e cu fetite, nu e… E doar o continua discutie, primordial discriminatorie, despre sex. Parteneri? Pe de o parte baietii, pe de alta parte fetele. In cateva secvente acestia se intalnesc fata in fata si isi expun parerile si experientele anterioare in domeniu. Intamplari care ar trebui sa excite metaforic privitorul. Fals! Se excita doar personajele din imagine, atat de mult incat isi doresc mangaieri reciproce (a se citi atingerea sanilor cu un deget).

Din alt punct de vedere, “Kicking the Dog” este… tot cel mai de trecut cu vederea film al anului. Nu e de mirare ca s-a lansat direct pe DVD! Imaginea si unghiurile de filmare sunt de o calitate… De fapt, ce calitate?! Sunt “defecte”, amatorismul fiind la el acasa. Nu ma aventurez cand spun ca pot face si eu film de gen fara macar sa ma “screm”, scuzati-mi expresia. In primul rand ca scenariul nu exista! Doi, decorul este acelasi, o casa si imprejurimile ei, exact ca intr-o telenovela (cel putin in soap-uri filmarile sunt profesionale). Trei, actorii. Ce pot sa spun despre ei? Ca pot fi inlocuiti cu oricare alt teenager american fara sa se observe diferenta?
Ma gandeam pe parcursul filmului (ce altceva as fi putut sa fac?) ca ar fi interesant de prezentat la ora de educatie sexuala in scoli. Intai pentru ca publicul tinta sunt exact puberii care inca nu au deprins “meseria” tratata in film. Doi la mana, nu te invata absolut nimic, precum profesorii din scoli. Iar daca cineva crede din greseala ca astfel de pelicule te invata lucruri importante in viata, cum ar fi alegerea intre sex si dragoste, pierderea virginitatii, cum sa bei responsabil, se inseala amarnic. Filmul e doar pierdere de vreme.
Pentru a nu va face sa petreceti o ora si jumatate in compania lui, doar pentru a va convinge singuri ce “petarda” au putut scoate pe piata, va expun in oaresce cuvinte alese ceea ce se petrece in film. Avem unul de lucreaza intr-un sex shop si se uita la casete porno toata ziua. Rezultatul? Viseaza femei goale. Nu vedem decat o singura pereche de sani. De atat veti avea parte in tot filmul.
Mai avem un pierde-vara care se invarte printre pustoaice in speranta ca va agata ceva. In general reuseste dupa o partida de poker pe dezbracate (iar nu vedeti “some skin”, stati linistiti) sau dupa ce le ameteste cu alcool, prin metode specifice, vorba politistilor de la noi.
Se mai da un cuplu care se iubeste, ea virgina, el nu vrea. What?!! Ii este teama ca o va pierde dupa. Lame! Si, in sfarsit, o gasca de trei baietei care “nu au vazut, si nici nu vor vedea prea curand” stiti voi ce. Pentru acesti demni urmasi ai lui Stifler din “American Pie” un sutien este o mareata prada de razboi.
Nu uitati, daca decideti sa-l urmariti doar pentru ca pare atragator dupa cuvintele de mai sus, nu e vina mea, o faceti pe propria raspundere. Veti pierde putin din experienta de viata pe care ati acumulat-o pana acum. Si din inteligenta.