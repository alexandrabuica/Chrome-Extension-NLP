Primul este acela ca am crescut in spiritul imprimat de intreaga familie – placerea lecturilor Conan Doyle, Sherlock Holmes si dr. Watson fiind eroii cartilor pe care ne bateam , fiecare dorind sa beneficieze primul de aventurile lor. Astfel incat volumele au ajuns peste timpuri, destul de flendurite :).
Al doilea lucru ar fi acela ca am vazut multe productii bazate si inspirate din scrierile lui Arthur Conan Doyle, cu diferiti actori in rolurile lui Sherlock Holmes, dr. Watson si inspector Lestrade (absent din aceasta ultima ecranizare). Am citit pe internet ca una dintre primele productii cinematografice pe acest subiect– realizata in anul 1916 – a fost un  film mut avandu-i in cele doua roluri principale pe William Gillette si Edward Fielding.
Au urmat in timpuri numeroase filme, productii TV, miniserii TV, ba chiar si pelicule de animatie (vocea lui Peter O’Toole drept Sherlock). Si vreo 70 de cupluri de actori au interpretat rolurile detectivului de pe Baker Street si  prietenului sau dr. Watson. Unele dintre aceste nume au o rezonanta deosebita in lumea ecranului: John Barrimore, Arthur Wontner, Ian Fleming, Peter Lawford, Chistopher Lee, John Neville, Charleton Heston, Roger Moore, Chistopher Plummer, si James Mason, Jonathan Price, Ruppert Everett, Michael Caine, Benedict Cumberbatch si Martin Freeman si iata-i acum si pe Robert Downey Jr. alaturi de Jude Law.
Al treilea lucru pe care vreau sa vi-l impartasesc este acela ca atunci cand am inceput sa citesc Conan Doyle si sa il prizez pe Sherlock Holmes, nu vazusem inca niciun film din cele realizate pana la moment, asa ca imaginatia mea si-a creat propriile infatisari ale personajelor si propria arhitectura a Londrei si a Baker Street. Poate de aceea nu am reusit, in timp, sa calchiez niciunul dintre actorii pe care i-am vazut pe marele sau pe micul ecran pe imaginea cu care ii investisem pe cei doi protagonisti ai misterioaselor intamplari. Si la fel s-a intamplat si in cazul cuplului R.D.Jr. si J.L. – nu din vina lor, NU, ci numai din cauza faptului ca atunci cand porti cu tine puternic, o imagine nascuta de mult, la primele lecturi si intarita de-a lungul anilor de lecturile urmatoare, e greu sa ii gasesti asemanare.
Ar fi ca si cum ai vrea sa asimilezi chipurile iubite ale parintilor, cu niste inlocuitori de circumstanta! E clar ca este numai vina mea. Cu atat mai mult, cu cat in cazul acestei perechi de care vorbeam, parca l-as fi vrut mai degraba pe Jude Law in rolul lui Sherlock si pe Robert Downey Jr. in cel al dr. Watson si aceasta pentru ca primul imi comunica mie mai mult mister si sofisticare, decat cel de-al doilea, pe care il vad mai bine infipt in personalitatea si cumsecadenia mic burgheza londoneza. Parerea mea! :)
Si tot parerea mea este aceea, ca daca ar fi sa aleg pana la urma, cel mai apropiat interpret al lui Sherlock, de imaginea pe care mi-am format-o, l-as alege pe Benedict Cumberbatch! Cu tot plusul de savoare al contemporaneitatii sale.
OK. Si acum, inapoi la oile noastre, recte aceasta parte a doua Sherlock Holmes, din 2011, care – tot parerea mea – este mai buna decat partea intaia. Probabil ca totul pleaca de la poveste, care este mai interesanta, mai bine nuantata si sustinuta intr-o idee politica plauzibila si posibila dupa orice colt de drum. Si ducand spre o platforma motivata de ideea salvarii intregii lumi si a civilizatiei, din poftele lui Moriarty nu rareori poftite si de altii in cursul istorii de ieri, de azi si in vecii vecilor, Amin!
Avem de-a face cu un joc de-a soarecele si pisica, pe de-o parte inteligenta subtila si profunzimea lui Sherlock caruia ii stau alaturi dr. Watson, charismaticul Mycroft Holmes si Madam Simza Heron, pe de cealalta parte, intunecata, lacoma si uneltitoarea eminenta cenusie a raului, profesorul James Moriarty. O inteligenta potential egala cu a locatarului de pe Baker Street, orientata insa spre  a face raul suprem, spre a-si subjuga omenirea pe care unelteste sa o arunce intr-o inclestare mondiala instrumentata politic si economic . “Cand doua obiecte ceresti se ciocnesc, exista victime colaterale”, conchide cu un cinism feroce Moriarty, care asemenea cunoscutilor mari criminali ai lumii, este un mare om de lume, un mare iubitor de muzica si un mare jucator de sah ( sah-blitz, razboi-blitz…). Europa este in pericol, conflagratia mondiala pare inevitabila – caci este amenintata de o minte telurica alimentata de o pasiune distrugatoare la adapostul unei averi fabuloase…O conferinta de PACE in Elvetia poate fi fitilul aprins al bombei care va arunca in aer ordinea universala!!!
Placerea cu care am urmarit acest film, abstractie facand de fixatiile mele mentale privind imaginea renumitului personaj, m-a condus la constientizarea faptului ca am de-a face cu o productie reusita, care raspunde ideii contemporane de “Sherlock Holmes”! Guy Ritchie  a stiut sa duca cu brio la capat acest nou film.
Placerea cu care am urmarit acest film, abstractie facand de fixatiile mele mentale privind imaginea renumitului personaj, m-a condus la constientizarea faptului ca am de-a face cu o productie reusita, care raspunde ideii contemporane de “Sherlock Holmes”! Guy Ritchie  a stiut sa duca cu brio la capat acest nou film.