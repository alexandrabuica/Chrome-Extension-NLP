Si daca te duci acolo Jason, poate ne faci un bine si ramai acolo. Mori, da-te dracu’. E prea aglomerat aici, iar biletul de cinema costa prea mult in ziua de azi ca sa mai aruncam banii degeaba.
In prezent Friday the 13th a ajuns la cea de a 12 a versiune, ceea ce nu inseamna decat ca indiferent de cat de prost a fost acest film, franciza pandeste si asteapta in orice clipa sa primeasca unda verde pentru o noua parte. Si abea atunci sa vedeti cum reinvie miraculos Jason a 13 a oara pe marile ecrane. Pana acum Jason a ajuns in spatiu, a calatorit pana in New York si a trecut in lumea viselor impotriva lui Freddie Kruegger.
Dar sa revenim la remake-ul Friday The 13th, care incepe cu o mica prefata. Pamela Vorhees, mama unui Jason desfigurat o ia razna si se trezeste decapitata. Jason nu se poate desparti de mama si ii ia capatana si o infige intr-un perete / altar si incepe sa vorbeasca cu ea. 20 de ani mai tarziu, 5 tineri ajung la Crystal Lake. Sex, droguri, bautura si Jason dupa primul copac. Chiar daca versiunea UNRATED ar fi trebuit sa fie mult mai violenta decat varianta lansata pe marile ecrane, am constatat cu stupoare ca acest film nu este nici macar demn de aceasta catalogare. 2 scene “topless”, un os iesit in afara si sange cu gust de visine.
Dupa ce Jason ii aranjeaza pe toti 5, intra in prim plan alti 8. Calcule matematice demne de cinematografie: 5+8 = fatidica cifra 13, adica urmatorul film. Daca as continua cu povestea as irosi spatiu inutil pe internet. Si in acest film Jason alearga dupa copii prosti si ii omoara. Altceva nu se intampla.