Teoretic povestea unor gemeni adulti care nu se suporta, dar se viziteaza de sarbatori, vizita prelungita din ce in ce mai mult din diverse motive, putea sa ofere loc pentru un cateva momente comice digerabile. Nu e cazul. Scenaristii au lucrat pe genunchi si pretuiesc exagerat situatiile gretoase pe baza de flatulenta. Regizorul de casa Dennis Duncan (a fost vioara intai de la Happy Gilmore la Grown Ups) n-are nicio finete, iar toate aparitiile surpriza si finalul fortat familist accentueaza doar caracterul total rasuflat al filmului.
   Colac peste pupuza, Al Pacino vrea sa transmita un mesaj membrilor Academiei – ceva despre cum a castigat in toata cariera lui un singur Oscar, dar lui nu-i pasa. Alt motiv rational nu pare sa existe pentru prezenta sa intr-o productie inepta chiar si dupa standardele casei de productie Happy Madison. Pacino jucandu-se pe el insusi e un excentric teatral amorezat de Jill dintr-un motiv absurd: amandoi s-au nascut in Bronx, iar lui ii e asa dor de casa incat, in loc sa ia un avion, tine mortis sa fie intr-o relatie cu ea. Chiar daca mai toate alegerile lui Pacino din ultima vreme au lasat de dorit, avem in fata un moment cu adevarat rusinos. Salvat partial, e adevarat,  de ultimele lui replici. Dupa un moment rap in care actorul face reclama la o gogoserie, el insusi trage singur concluzia: This must never be seen. By anyone. Si totusi filmul ruleaza in cinematografe, desi filmul este jalnic.
