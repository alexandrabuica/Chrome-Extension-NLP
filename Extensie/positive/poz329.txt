Umorul, inteligent si spumos, este unul din punctele tari ale acestui film. Sigur, pe alocuri, umorul si ironia subtila pot fi intelese exclusiv de adulti.
Chiar daca actiune este uneori previzibila si finalul cu happy end, asta nu inseamna ca regizorul Chris Miller nu le ofera spectatorilor o experienta intensa, in special la nivel vizual si cu scene in care aduce aminte de celebrele spaghetti western-uri. Lucrat impecabil, Puss in Boots aduce aminte de cateva momente din Avatar, in care simteai efectiv ca esti transpus intr-o alta lume.
Comedia in acest film provine din dialogurile si miscarile personajelor, la care contribuie actorii talentati.
Daca sunteti fani ai felinelor, Puss in Boots 3D va va incanta garantat. Apar muuuulte pisici dragute, cu personalitate, iar cand Puss isi arata talentul la dans si isi lasa palaria pentru a te impresiona cu privirea adorabila, nu ai cum sa nu fii induiosat.
Asa ca daca vreti sa va destindeti, Puss in Boots 3D trebuie sa isi faca loc in weekend, pentru ca veti rade cu lacrimi si o sa fiti uluiti de spectacolul vizual pe care regizorul Chris Miller si echipa sa vi-l ofera.
In final, Puss in Boots 3D este un film animat de exceptie, care il infatiseaza pe Puss ca pe eroul ce a fost menit dintoteauna sa devina.
