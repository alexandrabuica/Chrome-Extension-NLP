Daca parcurgem cateva randuri din Wikipedia, vom descoperi ca Joseph Kony este liderul ugandez al mișcării de gherilă „Armata de Rezistență a Domnului” (LRA), grupare teroristă care urmărește impunerea unui guvern teocratic bazat pe Cele zece porunci si care sustine că Joseph Kony este mesagerul Domnului. Sub conducerea lui Kony, LRA acționează în nordul Ugandei, in Congo, Sudanul de Sud si Sudan, rapind si fortand aproximativ 66.000 de copii să lupte pentru ideologia sa. Terifiant, nu? Sam Childers este unul dintre cei care si-a dedicat viata salvarii copiilor din aceasta regiuni, reusind sa construiasca un orfelinat tocmai in inima stepei africane si chiar in mijlocul teritoriilor disputate, iar una dintre calitatile neregasite la alte cazuri este ca el a incercat si a reusit sa intreprinda adevarate misiuni de salvare, insotit de soldatii fideli regimurilor din aceasta tara.
Gerald Butler face aici un rol interesant si potrivit, chiar daca fara sclipiri importante. Viata sa este aratata in paralel cu cea a unui baietel care a fost fortat de rebeli sa isi ucida propria mama in schimbul vietii sale si a fratiorului acestuia. Sam nu este usa de biserica, este un rocker caruia nu ii pasa prea mult nici de viata de familie, dar nici de propria viata, fiind un timp indelungat in inchisoare si, la intoarcerea acasa, incepe iar viata de noapte, drogurile si bataile fiind la ordinea zilei. Intr-o zi insa, are o revelatie si se apropie de religie, devine un om calm si responsabil, iar puterea si increderea in propriile forte le foloseste in sprijinul copiilor din Africa.
Sam Childers nu a avut si nu are (pentru ca inca se afla acolo, incercand sa salveze copii) o viata usoara, fiind mereu in competitie cu lumea: daca sprijinul familiei este total la inceput, ei se simt, cu timpul si pe merit, amenintati de lipsa lui de sensibilitate in raport cu propria familie; este in conflict cu cei care nu vor sa il sprijine cu bani intr-o misiune nobila, desi banii nu le lipsesc (iar scena cu petrecerea din film este graitoare in acest sens, o descriere a intregii lumi nepasatoare fata de adevaratele binefaceri). Mereu m-au impresionat astfel de filme, iar pe voi cu siguranta o sa va suprinda un film care parea a fi un commando modern, dar sfarseste prin a fi… un film de inima.