Nu imi plac filmele cu animale, este clar. In afara de animatii, pe care este normal sa le suportam pentru ca majoritatea sunt cu animale, nu imi aduc aminte de vreun alt film pe care sa il fi placut cu adevarat de la serialul Lassie din copilaria timpurie, undeva pe la inceputul anilor ’90 (unul dintre motivele pentru care nu imi place acest gen de filme este ca nu imi plac animalele-probabil sentimentul este reciproc, imi e frica de majoritatea si imi sunt de multe ori pur si simplu indiferente). Asa ca m-am mirat ca Steven Spielberg a facut un asemenea film, cu un animal nobil precum calul, in genul “Black Beauty”, dar motivul sincer pentru care l-am ales spre vizionare este ca este unul dintre filmele care au fost nominalizate la Oscar pentru cel mai bun film.
