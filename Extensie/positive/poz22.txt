Sigur, filmul arata impecabil, cascadoriile sunt spectaculoase si se vede ca Gore Verbinski si-a dat toata silinta sa redea o atmosfera de western cat mai veridica. Dar problema majora se afla in scenariu: sunt teme importante care nu au fost suficient de bine dezvoltate. Tranzitia lui John Reid de la om al legii la nelegiuit apare mult prea tarziu in film si motivatia lui nu este deloc bine orchestrata, iar la final ramai cu impresia ca Reid avea mai multa nevoie de o slujba decat de o lupta in numele dreptatii.
Tema genocidului triburilor nativ americane este tratata superficial si cu prea mult umor in anumite momente, incat devine ridicola. Verbinski a vrut sa regizeze dramatic acele momente, cu scene destul de sangeroase, dar care isi pierd insemnatatea spre final.
Cu bune cu rele, The Lone Ranger trebuie luat ca atare: un film de aventuri modest, salvat de umor si Johnny Depp, la finalul caruia parasesti sala cu zambetul pe buze.