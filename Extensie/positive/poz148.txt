Fiecare dintre noi vrem sa fim supravietuitori. Supravietuim datorita sanatatii fizice si mentale. De aceea vrem sa ne pastram cat mai multa vreme idealurile, confortul, starea de bine, sentimentele, oamenii dragi.
Majoritatea oamenilor fac in viata pasul catre casatorie (unii chiar devin dependenti si fac pasul acesta de “n” ori :) ).  Casatoria este o institutie ancestrala, care de-a lungul istoriei, sub influente religioase, filozofice, politice si sociale si-a modificat statutul pana in timpurile moderne pe care le parcurgem.
Daca aplecam urechea si ochii asupra parerilor psihologilor si haide sa o facem in speta asupra uneia dintre conferintele lui Jung dedicata acestui subiect, iata citatul urmator:
“Căsătoria, ca relaţie psihologică, este o construcţie complicată. E alcătuită dintr-o serie întreagă de date subiective şi obiective, avînd, indiscutabil, o natură foarte eterogenă. Ori de cîte ori vorbim de o «relaţie psihologică», presupunem existenţa unui conştient. O «relaţie psihologică» între doi oameni aflaţi amîndoi într-o stare inconştientă nu există.”
Daca aceasta “relatie psihologica”, constienta, ajunge sa se usuce in timp, sa isi piarda seva si sa nu mai functioneze in parametrii satisfacatori, atunci constientul trage semnalul de alarma. Degeaba vasul in care cultivam o floare ramane acelasi; planta prost ingrijita, lipsita de lumina, de soare si de dragoste … se usuca. Constientul plantei … in masura in care exista … nu isi poate lua masuri de aparare, omul insa poate actiona.
Ei, si in aceasta comedie atat de savuroasa (desi substratul nu e deloc comic), avem de-a face tocmai cu aceasta constientizare a degradarii relatiei de cuplu. Din diverse si perverse motive, dupa 31 de ani de casnicie atat de romantic inceputa si continuata cu un parcurs sentimental si sexual satisfacator, lucrurile s-au degradat.
Niciunul dintre protagonistii cuplului nu mai actioneaza in binom, fiecare are singuratatea lui, intimitatea lui, micile lui egoisme, inchistarea lui in rutina zilnica  prafuita mental si uscata sentimental.
Sigur ca cel de-al treilea drum relevat incumba curaj si nitiativa, dar el musai trebuie sa se bazeze pe existenta latent-subterana a iubirii si a unei indelungi si frumoase casnicii (chiar daca au mai existat hopuri pe ici pe colo).
Aceasta este calea pe care o alege Kay, luptatoarea Kay, pentru salvarea casniciei sale. Cartea doctorului Bernard Feld si consilierea pe care o acorda acesta cuplurilor la ananghie  - iata armele cu care Kay actioneaza.
Ei, si de aici incolo, comedia prinde aripi, cu o derulare copioasa a aventurilor si cu replici plini de miez si cu un umor irezistibil. Actiunea ne dezvaluie si ne contureaza cu multa inteligenta si subtila intelegere profunda a vietii si a relatiilor interumane, cele trei caractere aflate in mijlocul faptelor. Pe de o parte dr. Feld – cu stiinta remarcabila de a nu intra cu bocancii in sufletele “pacientilor” sai, aplicand o terapie gradata, noninvaziva, ci subtil-stimulativa. Pe de cealalta parte cei doi soti, Arnold negationist, Kay cooperanta, care stimulati de pasii si exercitiile doctorului, isi reamintesc tot ceea ce i-a adus alaturi si i-a mentinut alaturi toti acesti treizeci si unu de ani, ce au apreciat si iubit unul la celalalt, si pana la urma, doza de vinovatie a fiecaruia in impasul creat si cata nevoie intima au unul de celalalt, pentru ca fiecare si impreuna sa-si continue noul capitol al vietii, imbratisati, iubindu-se!. Invata cat de sensibile sunt relatiile de cuplu si cat de mult conteaza tandretea, comunicarea si implicarea. Invata misterul relatiilor interumane.
Excelenta povestea scrisa cu mult talent  de scenarista Vanessa Taylor; si cu multa intelegere psihologica si simpatie pentru persoanele din categoria abordata “Am fost şocată să descopăr ce greu este să revii la pasiunea iniţială. S-ar spune că ar trebui cumva să fii capabil să faci o punte peste prăpastia asta. Aceasta a fost motivaţia mea pentru acest scenariu: am vrut să ştiu dacă astfel de persoane pot fi reunite”, spune Vanessa Taylor in Mapa de Presa a Media Pro Pictures. Dar si cu o bogatie de nuante comice si pline de umor cu care coloreaza insasi viata, experienta acestor simpatice personaje.