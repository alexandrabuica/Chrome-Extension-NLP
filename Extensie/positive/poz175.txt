Am citit ambele romane traduse la noi ale lui Jonathan Safran Foer: “Extrem de tare si incredibil de aproape” si “Totul e iluminat” (Humanitas). Si iata ca mi-am intregit acum impresiile cu vederea celor doua ecranizari. Si sa nu uit, am citit si “Istoria iubirii” a lui Nicole Kraus, sotia lui Safran Foer, a careia dedicatie pe volum suna astfel: “Pentru buncii mei care m-au invatat opusul disparitiei si pentru Jonathan, viata mea”. Superbe cuvinte, edificatoare pentru crezul de viata si artistic al acestor doua suflete gemene de scriitori. Pentru ca tocmai despre o astfel de neuitare vorbeste si Jonathan Safran Foer in “Extremely Loud…”.
Insa ce ma mira insa, este extrem de redusul impact la publicul cinefil de pretutindeni al productiei pentru care Max von Sydow a fost nominalizat la Oscar la categoria actor secundar.
Pentru ca acest film merita atentia noastra, atat pentru adaptarea inspirata a romanului, cat si pentru toate celelalte performante: regia, cinematografia, coloana sonora si distributia.
Exista doua scene edificatoare in film, la inceput si la sfarsit – ca si doua coperti ale unei carti – care exemplifica modul in care  experienta spirituala de viata a tatalui este transmisa fiului. Scena zborului leaganului. O lectie despre cum trebuie sa inveti sa te rupi din stagnare, impietrire, imobilizare si sa inveti cu propriile puteri sa te dinamizezi, sa te inalti, sa zbori!
Ce a mai reusit scenariul (ca de altfel si romanul), este faptul ca nu a speculat melodramatic tragedia lui 9.11, nu a apasat tare pe sentimentele noastre de suprafata, ci a tratat lumea interioara si exterioara a copilului Oskar, cu o maturitate sobra si decenta, cu o fina cunoastere psihologica a universului mental bogat si imaginativ al personajului principal.
Un film de suuces in opnia mea si datorita cinematografiei lui Chris Menges (Route Irish /  The Reader / London Boulevard), datorita imaginii caruia New Yorkul capata panorame, cromatici si identitate de personaj cu drepturi egale in economia filmului.
Si iata ca de atatea ori in aceste cronici, ajung din nou la Alexandre Desplat, un magician al partiturilor pentru filme de mare valoare si respiratie artistica, cu o lista impresionanta de pelicule asupra carora si-a pus amprenta definitorie.
Din punctul meu de vedere, un film emotionant, care nu cerseste o emotie facila, ci se adreseaza fibrelor adanci ale simtirii. Ceea ce ma face sa il apreciez in mod special!