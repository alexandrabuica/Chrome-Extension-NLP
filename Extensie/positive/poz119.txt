RoImage ne aduce insa pe ecrane in acest inceput de 2013 probabil cel mai bun film al lui Dwayne Johnson si, fara a avea pretentia de a fi vazut chiar toate aparitiile sale cinematografice, probabil cea mai buna prestatie cinematografica pe care o reuseste acest actor campion in World Wrestling Entertainment.
“Capcana” nu este un film de actiune menit sa puna in evidenta fizicul bine lucrat al eroului principal, ci un amestec de drama si thriller, cu subtile tuse sentimentale in scene de familie,  extragandu-si conflictul si motivatiile din legile draconice impotriva traficantilor de droguri in vigoare in SUA.
Regizat de veteranul cascador  Ric Roman Waugh, cu un scenariu convingator la care au contribuit atat regizorul, cat si Justin Haythe (“Revolutionary Road”), filmul are la baza fapte reale – modul in care legile antidrog au afectat familia lui James Settembrino.
Fara a fi o capodopera, pelicula reuseste sa prezinte cu succes inechitatile unui sistem in care condamnarea pentru posesie de droguri poate fi uneori mai mare decat cea pentru crima sau viol. Legile obligatorii minime de condamnare incurajeaza informatorii – turnatorii in incercarea de a stopa, fara succes, traficul de droguri pe scara larga, ruinand vieti si schimband destine nu neaparat in bine.
Un alt personaj puternic, profund, macinat de contradictii este Daniel Cruiz (Jon Bernthal), fost condamnat, angajatul lui John pe care acesta il mituieste pentru a-l determina sa-l introduca unui lord al drogurilor care prezinta interes pentru DEA (Michael Kenneth Williams face un rol mic, dar deosebit de plastic, interpretandu-l pe Malik). Jon Bernthal reda cu mult talent dualitatea personajului sau, la fel de macinat de conflicte interne precum eroul principal. Daniel Cruiz incearca la randul sau sa realizeze ceva pentru familia sa, incearca sa-si tina fiul departe de influenta bandelor din cartierul in care locuieste, incearca sa evite infractiunile si lumea drogurilor. Faptul ca accepta planul lui John, incalcandu-si promisiunile fata de familie nu-i anuleaza bunele intentii ci accentueaza dramatismul si conflictul interior.