Inceputul de an ne aduce de peste ocean o noua poveste avandu-l ca erou principal pe Jack Ryan – personajul imaginat de Tom Clancy – un tanar analist economic devenit agent CIA sub acoperire.
Dupa Alec Baldwin, Harrison Ford si Ben Affleck, Jack Ryan capata in noul film regizat de Kenneth Branagh chipul si asemanarea lui Chris Pine, imprumutand de la acesta tineretea, sclipirea vicleana a ochiilor sai albastri electrizanti si vulnerabilitatea cu care l-a inzestrat autorul pe eroul cartilor inspiratoare.
Fara a fi adaptarea unui roman anume, “Jack Ryan: Shadow Recruit” imprumuta eroul principal facut celebru de interpretarile anterioare, prezentand inceputurile sale in “meseria” care il va consacra. Pentru atractivitate si savoare, transformarea personajului din analist economic in agent CIA, recrutat de William Harper (Kevin Costner), este motivata de atacurile teroriste din 11 septembrie, se caleste in luptele din Afganistan, pentru a se consolida in culisele activitatilor de prevenire a terorismului financiar global de pe Wall Street.
Filmul debuteaza cu doua scene ce constituie prologul evenimentelor ce vor urma. In prima, Jack este student la Londra, urmand cursuri de economie. Profund marcat de atacurile teroriste din 11 septembrie, isi abandoneaza studiile si se inroleaza in armata, facand trecerea spre cea de a doua etapa a vietii sale. In a doua scena, il regasim apoi intr-un elicopter de lupta, in Afganistan, mandru de realizarile sale, pentru ca in secunda urmatoare o racheta sa-i spulbere coloana vertebrala si cariera militara.
In spitalul in care ajunge ranit grav si mai apoi luptand din greu pentru recuperare, cunoaste persoanjele care il motiveaza si care ii vor schimba din nou viata: doctorul care ii lanseaza mereu cate o provocare si care ii devine prietena, aproape sotie – Cathy (Keira Knightley) si comandantul William Harper (Kevin Costner). Acesta il incurajeaza sa-si finalizeze studiile abandonate si sa patrunda in inima ingineriilor financiare de pe Wall Street ca analist economic pentru CIA in cautarea banilor care finanteaza actiuni teroriste.
Actiunea exploziva incepe insa in momentul in care mintea sclipitoare a eroului nostru descopera ceea ce ar putea fi cel mai diabolic plan de distrugere a economiei Statelor Unite, pus la cale de cine altcineva decat de un magnat rus Viktor Cherevin, maiestuos interpretat chiar de regizorul Kenneth Branagh.