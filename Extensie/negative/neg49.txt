Friends with Kids e deopotriva schematic si moale. Sare cu totul peste cele 9 luni de sarcina, se arunca apoi in timp pana cand Joe ajunge spre 4 ani, dar nu pare sa-si gaseasca nicaieri starea necesara penduland intre accentele initiale fad comice, aparente dramatice pe parcurs si o fundatura cliseu la final. Nu lipsesc cu totul observatiile cu greutate despre viata de cuplu, dar ele sunt inecate intr-o abundenta de poante sexuale rasuflate si momente exagerate. 
Jumatate din distributia filmului e asigurata de aceiasi actori ca la succesul de casa si critica Bridesmaids. Pe partea feminina Kristen Wiig si Maya Rudolph, pe cea masculina Chris O’Dowd si Jon Hamm. Cei patru, performand rezonabil, formeaza doua cupluri traditionale menite sa adanceasca scepticismul eroilor nostri vizavi de posibilitatea unei familii fericite. Insa tocmai eroii, Adam Scott si Jennifer Westfeldt, nu au credibilitate romantica. Ea e genul usor sclifosit, cu aparenta de sange albastru, el e pe sablonul golanasului de Manhattan. Fiecare convingator in pielea lui, impreuna insa greu de inghitit ca si cuplu. Scena dezarmanta de final pune capac. Multe lacrimi, moment culminant romantic, o imbratisare fierbinte si replica: Let me fuck the shit out of you. Pe fundal o piesa dulce armonioasa. Un film mai rau nici ca se putea.
