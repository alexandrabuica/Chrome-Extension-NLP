Seth MacFarlane, omul din spatele popularului serial Family Guy, ne şochează din nou cu umorul său ireverenţios, el fiind scenarist, regizor şi actor, devenind vocea personajului titular, ursuleţul de pluş Ted.
Destul de eficient realizat, Ted, porneşte de la una dintre cele mai trăsnite premise: un Crăciun magic, o stea căzătoare şi dorinţa unui puşti de opt ani fac ca un ursuleţ de pluş, să prindă viaţă.
Ted şi stăpânul său, John, cresc împreună, iar pe la vârsta de 35 de ani.
John (Mark Wahlberg), îşi dă seama că prietenia lui cu ursuleţul ar putea sta în calea fericirii sale viitoare, mai ales când în scenă intră şi frumoasa Lori (Mila Kunis).
Ajuns la maturitate, John încearcă să ducă o viaţă normală alături de frumoasa Lori, doar că ursuleţul Ted se dovedeşte a fi un obstacol greu de îndepărtat.
Cei doi protagonişti sunt de nedespărţit, însă Ted nu are deloc o influenţă pozitivă asupra lui John.
Ursuleţul de pluş, fumează marijuana, bea şi o ţine într-o petrecere aproape tot timpul.
Ducând o viaţa degradantă şi lipsită de responsabilităţi, acesta îl împiedica pe John să poată avea la rândul lui o viaţa organizată şi liniştită alături de persoana iubită.
Ăsta până când, sătulă de această situaţie, Lori decide să pună piciorul în prag şi îl forţează pe John să aleagă: ori ea, ori Ted.
Astfel John se conformează şi îi găseşte lui Ted un apartament şi o slujbă.
Însă pufosul ursuleţ nu poate renunţa la obiceiurile nesănătoase şi la petrecerile nebuneşti, astfel că îl băga din nou în bucluc pe John, care este părăsit de iubita lui.
Simţindu-se vinovat şi complet responsabil de despărţire, Ted încearcă să o convingă pe Lori să-l ierte pe John, însă în drum spre apartamentul său este răpit de un tată ce îşi dorea un ursuleţ de pluş vorbitor pentru băiatul său.
John şi Lori se trezesc în situaţia de a-l salva pe cel care le-a provocat atâtea greutăţi.
Din fericire, totul devine clar după ce aceştia îl salvează, cei doi înţelegând că ursuleţul de plus este ca un membru al familiei ce trebuie salvat şi tratat ca atare.
Pentru mine filmul Ted a fost o surpriză plăcută, cel puţin în ceea ce priveşte comediile.
Nu prea m-am aşteptat la cine ştie ce de la Ted, dar combinaţia de umor şi comentarii incorecte din punct de vedere politic chiar mi-au intrat sub piele.
Şi nu te aştepta ca cele mai bune poante să fie la începutul filmului, căci Ted ascunde multe lucruri sub blăniţă şi ajunge cu curaj şi în zonele mai puţin confortabile ale umorului.
Sunt puţine de spus despre subiect, iar principalul motor al trăsnitelor momente din film este faptul că John trebuie să se maturizeze.
Dar cum ar putea un bărbat să se maturizeze atâta vreme cât ursuleţul său de pluş este partenerul ideal şi prietenul ce mai fidel din copilărie?
Cum ar putea John să renunţe la prietenul său de pluş care îl înţelege cel mai bine?
Faptul că Ted este cel mai bun prieten al lui John şi că maturitatea l-a transformat într-o fiinţă extrem de sexuală, nepoliticoasă şi consumatoare avidă de marijuana nu poate decât să-i provoace probleme şi mai mari.
De fapt poţi să-l înlocuieşti pe Ted cu un actor în carne şi oase şi comedia va funcţiona la fel de bine.
Este un subiectul popular pe care toată lumea îl îndrăgeşte: doi prieteni cam tăntălăi şi pierde-vară, sunt pregătiţi pentru orice ca să-şi pună ordine în viaţă, iar asta doar de dragul lui Lori.
Poantele excelente n-ar trebui să-ţi atragă atenţia de la interpretarea bună a lui Mark Wahlberg, cât se poate de convingător mai ales dacă iei în calcul faptul că şi-a interpretat întregul rol fără un partener.
Chimia lui cu Ted, creat pe calculator, este uimitoare şi probabil e primul lucru care te ajută să crezi că Ted există cu adevărat şi are tot ce-i trebuie pentru a provoca prăpăd în jur.
Ted este comedia uşoară pe care să o savurezi într-o zi de weekend, o comedie ce păstrează un stil clasic al poantelor subtile, dar care nu este recomandat copiilor, chiar dacă eroul principal al filmului, este un ursuleţ de pluş.