Chiar daca sunt printre cei care semneaza multe articole despre filme, prefer linistea caminului, un DVD si multe floricele si ma duc destul de rar la cinematograf. Am facut acum o exceptie si am fost sa vad un mult-laudat 3D, facand placerea baietelului meu, fan vechi al seriei Ice Age, el cunoscand pe de rost toate cele trei prime parti. Asa ca am purces la vizionarea celui mai recent Ice Age, numarul 4, in linistea pigmentata cu ceva voci de copii de la Grand Digiplex Baneasa (un efort pentru cineva care inca locuieste in Campina). Nu am regretat, dar nu am fost impresionat de noua continuare a unei francize, care si-a pierdut, cred eu, o parte din farmecul initial pentru a castiga mai mult din punct de vedere financiar. Nimic rau, din punctul lor de vedere.
Alaturi de bunicuta, de Scrat, amuzanti raman si opossumi Crash si Eddie, cu siguranta una dintre descoperirile fericite din partea a treia, care acum se intrec in nebunii si prostii de-a dreptul. Poate cea mai amuzanta scena a filmului este cea in care cei doi sunt intrebati de temerea lor fata de sfarsitul lumii, iar raspunsul lor incepe cam asa: “Sa iti spunem un secret: suntem foarte, foarte prosti.” Si nu se termina aici. Pana la urma, un film de familie care inca amuza, care nu plictiseste si te introduce intr-o aventura cu pirati la fel de palpitanta si interesanta ca in celelalte parti. Dar poate ar fi cazul ca producatorii sa nu se mai gandeasca la bani si sa se opreasca pana nu e prea tarziu.