Povestea lui Nelson Mandela este, fara indoiala, inspirationala si merita expunerea, pe care doar a saptea arta i-o putea oferi, in fata popcorn-istului blazat, prea putin preocupat de istorie sau politica – insa Mandela: Long Walk to Freedom nu a avut carmaciul potrivit pentru a transmite incarcatura aferenta unei asemenea traiectorii, complicata si alimentata, totodata, de renuntari cumplite. Hasurarea usoara, intre limite trasate de un respect debilitant, vecin cu orbia, nu este niciodata de-ajuns – intr-un asa demers, in care importanta istorica trebuie sugerata prin puterea narativa, nu telegrafiata tezist, e nevoie de o viziune proprie, clara, care sa retraseze, sa nuanteze critic, sa accentueze selectiv, sa rearanjeze cu cap. Fara vreo pata de culoare-n peisaj, din lungul drum spre libertate vom tine minte doar distanta. Cat amar de distanta…
Filmul este nesurprinzator, deci, ca MLWF este un drum prea lung – insumand doua ore si douazeci de minute – logoreic si tratat de Idris Elba (in rolul titular) cu un surplus de respect care nu e niciodata de bun augur in biopic-uri, tocmai pentru ca le neutralizeaza orice sansa de a trezi empatia spectatorului. Din oficiu, calea pe care o apuca Mandela nu vibreaza la o frecventa pe care un cetatean al lumii libere sa o poata accesa usor .In final, pelicula este plictisitoare si obositoare.