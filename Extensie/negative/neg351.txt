N-avem de-a face cu oameni de stiinta, analize de laborator, sedinte de strategie sau teoria chibritului. Lipseste pana si arhetipalul presedinte american. Vedem doar un steag american si simbolul vulturului. In lipsa cliseelor specifice filmelor apocaliptice, abunda din belsug cele din filmele de razboi: eroul e in ultima lui zi de ”munca”, trupa de militari include un tip de culoare, un altul cu aer latino, si desigur, si un asiatic. Nu lipseste copilul in lacrimi care trebuie salvat sau militarul care se jertfeste pentru binele comun. E plin la tot pasul de mici discursuri patriotarde si replicile smecheresti gen “I’d rather be in Afghanistan”.
Filozofia e simpla: tragi acum, intrebarile le punem dupa! Din punctul asta de vedere filmul functioneaza decent. Se executa foc continuu, ai parte de ceva tensiune – aici se simte experienta lui Liebesman cu genul horror (a regizat Darkness Falls, The Texas Chainsaw Massacre: The Beginning si The Killing Room), lucrurile se agita prin ordine suierate printre dinti si o camera de filmat care se bataie mereu. Asa ca… daca iti suspenzi gandirea critica, poti sa digeri filmul. La o minima analiza insa, pelicula nu are nicio sansa sa reziste. Personajele sunt trasate grosier si stereotip, explicatiile venite pe calea televizorului starnesc mai degraba amuzamentul spectatorului, bugetul pentru extraterestrii pare sa fi fost taiat drastic, lipseste grandoarea de blockbuster, iar finalul e rasuflat rau de tot. Ajungi sa te intrebi cum naiba de extraterestrii astia n-au invatat nimic de la ultimele lor invazii incoace.
Filmul este plictisitor, neplacut, obositor si slab.