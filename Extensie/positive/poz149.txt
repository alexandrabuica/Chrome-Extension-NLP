Extrem de hazoase sunt momentele in care cei doi soti, aflati pe canapeaua psiho terapeutului, sunt indemnati (cu usurelul), sa-si aminteasca si impartaseasca fanteziile sexuale si dorintele refulate. Dar savoarea acestor momente comice, si atat de general-valabile, va las sa o descoperiti singuri, ar fi pacat sa vi le povestesc si sa pierdeti surpriza (desi ma manaca limba rau sa vi le devoalez, atat de tare m-am distrat).
Iar despre regizorul David Frenkel oscarizat in 1997 pentru “My Dear Diary”(short film) si recompensat in 2002 cu un premiu Emmy pentru “Band of Brothers” – miniserie HBO si realizatorul unor binecunoscute pelicule cu priza la public: “Marley and Me” – 2008, “Sex and the City” -  2003 – seria TV   se spune in aceeasi Mapa de Presa ca “David a înţeles că aceasta este o poveste intimă, dar şi universală”. Si a echilibrat bine momentele de introspectie cu cele comice, intr-un ritm temperat, care ne permite sa percepem corect viata cu toate ale ei (si poate si ale noastre) care ni se intinde pe panza ecranului.
Trebuie sa va spun ca pe langa un scenariu excelent si o regie de clasa, filmul nu ar fi fost atat de perfect din punctul meu de vedere, fara stiinta intregii echipe responsabile de selectia interpretilor. Recunosc ca niciodata nu mi l-as fi imaginat pe Tommy Lee Jones in acest rol. Sobru, uracios, morocanos, dur, intransigent, “mimosa pudica”, poate, dar dincolo de cele expuse, pe care le arata cu varf si indesat si in prezentarea lui Arnold, pas cu pas Tommy Lee Jones se deschide, revine catre toate etapele vietii si calitatii personajului sau – de barbat si sot. Actorul se lumineaza, se umanizeaza, nu mai e zombiul rigid care in fiecare dimineata  face acelasi numar de pasi catre masa cu micul dejun si seara aceleasi miscari adormite prin casa, inchizand usi si stingand lumini – si intre aceste doua momente casnice – un vid dureros. Tommy Lee Jones, surpriza! are si calitatile unui actor de comedie, pentru ca simte intim personajul, il intelege (J poate din proprie experienta, nu stiu!), il simpatizeaza si il imbraca perfect cu haina talentului sau.
Si daca ajungem la talent,  un exemplu de mare clasa este si Merryl Streep.
O actrita extraordinara, care dincolo de o banda larga si flexibila a talentului, de la tragedie la comedie sau la musical, are si o ciudata si captivanta frumusete a chipului, o frumusete departe de a se incadra in canoanele de gen, dar care vine din interior (din bogatia interiorului) si inobileaza trasaturile personajelor pe care ni le daruieste. Sigur ca a muncit mult pentru rolul Kay si a muncit cu spor, pentru ca feminitatea si caldura si framantarile si spiritul personajului ajung la spectator. Merryl Streep a inteles mesajul filmului: “Problema intimităţii, a dorinţei de a fi văzuţi, înţeleşi şi iubiţi este esenţială în cultura noastră” si ni-l transmite exemplar.
Triunghiul personajelor principale este intregit de interpretarea lui Steve Carell. Mapa de Presa ne spune ca: “Propunerea de a juca acest rol l-a intimidat puţin pe Carell, din motive evidente. <Închipuiţi-vă: stai în faţa lui Meryl Streep şi Tommy Lee Jones pentru o scenă de nouă pagini, auzi ‘Acţiune!’ şi începi să vorbeşti! Categoric te apucă frica. Cred că David a vrut să surprindă acea expresie de “iepure în lumina farurilor”, mai ales pe faţa mea. Dar este şi nostim.>”.
Si Carell dovedeste o gama larga interpretativa, exceland in comedie – sociala sau romantica, de curand l-am vazut in “Crazy, Stupid Love” (2011) si in cateva episoade din serialui TV “The Office”. E sobru, cald, intelegator, ca si personajul sau – este moderat optimist, privirile sale sunt cand amuzate, cand triste, cand ghiduse, cand obosite.
O vorba buna despre cinematografie (Florian Ballhaus), discreta, dar inteligenta, focusand cu empatie asupra personajelor (excelent imbracata Merryl Streep),  familiarizandu-ne cu intimitatea caminului familiei Soames sau deschizandu-se asupra oraselului simpatic “Great Hope Springs”, cu oameni si cafenele la fel de simpatice. Subliniez cat de important este ca o echipa sa se sudeze de-a lungul mai multor colaborari, cum este cazul si aici, pentru ca Ballhaus a lucrat la mai multe productii alaturi de Frenkel.
Ca intotdeauna, am fost atenta la coloana sonora.
Partea originala este realizata de Theodore Shapiro (printre care si The Campaign – tocmai vazut) si include si piese renumite, excelente ca mesaj si interpretare”: Lenny Kravitz – It ain´t over till it´s over, Sam & Ruby- Aint Love Something, The Main Ingredient – Everybody Plays The Fool, Annie Lennox – Why,  Van Morrison – Bright Side of the Road, Al Green-Lets Stay Together.  Si sa nu-l uit pe Vladimir Cosma, cu Le Diner de Cons (inspiratie folclorica romaneasca) prelucrat si in filmul cu acelasi nume.
Piatra de incercare pentru mine este daca dupa o zi, doua, cateva scurse, mi-l amintesc cu placere si gandesc la ideile propuse. Deocamdata filmul aceste rezista la proba timpului. Mergeti sa-l vedeti. Un film foarte bun. Cine stie, poate va avea parte si de ceva premii!