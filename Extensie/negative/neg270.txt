Acum cativa ani aveam o experienta pe care o pot cataloga cel putin ciudata odata cu vizionarea filmului “The Cell”. Va aduceti aminte? Cel cu Jennifer Lopez in rol principal. Pe langa faptul ca m-a ametit complet prin povestea complicata si cu intersectarea a doua teritorii distincte, visul si realitatea, filmul oferea prea multe detalii pentru ca un creier fraged, ca cel al spectatorului roman neintiat in thrillere suprarealiste, sa le gestioneze conform dorintei producatorilor. Pentru mine nu a fost deloc memorabil, in afara actritei latino neretinand decat faptul ca aceasta interpreta rolul unui psihoterapeut care incerca prin puterea mintii sa afle cat mai multe detalii despre un criminal in serie.
Cand am aflat ca a aparut si partea a doua a povestii, fara J. Lo in distributie, ma gandeam ca mi se da sansa sa inteleg mai multe decat am facut-o in urma ceva ani. Iar acum, dupa ce l-am urmarit, pot spune cu mana pe inima ca am avut dreptate. Pelicula de fata are un plot simplu, asemanator cu ceea ce retineam din prequel. Aceeasi lupta intre un serial killer si o femeie cu puteri telepatice. Acum rolul principal ii apartine unei Eva Longoria wannabe, tot hispanica, pe numele ei Tessie Santiago. Nu-mi amintesc sa o fi vazut in alta pelicula. Nu insist asupra ei.
Pe scurt, Maya Casteneda (Santiago) este un psihoterapeut care trebuie sa ajute politia locala in lupta cu un criminal sadic. Ea a capatat puteri nebanuite prin care poate calatori in mintea a diferite persoane si poate sa le analizeze amintirile. Tot ce are nevoie pentru a-si crea “tunelul” catre mintea destinatarului este un obiect al acestuia.
In tabara adversa The Cusp, un criminal cu sange rece care rapeste diverse femei si are o placere nebuna de a experimenta asupra lor diferite cai de a ucide. Stilul sau este cea mai interesanta parte a filmului. Alege sa ucida victimile in repetate randuri dupa care sa le readuca la viata doar pentru a le ucide din nou. Ni se ilustreaza pe sleau in film. O victima este axfixiata cu o punga dupa care este readusa la viata prin respiratie gura la gura. Apoi  tot femeia in cauza isi pierde pulsul prin electrosocuri, aceeasi metoda repornindu-i inima. Si tot asa de vreo sase ori, pana victima il implora pe asasin sa o termine.
Revenim la femeia detectiv. Aceasta a trecut exact prin aceleasi clipe de groaza ea fiind prima victima a acestui Cusp killer. Scapata intr-un mod “vulgar” avand in vedere cunostintele medicale ale maniacului (puls prea slab dupa cea de-a sasea “moarte”; criminalul crede ca a murit si o arunca pe o strada undeva), ea capata aceste puteri telekinezice. Da, deja o da in penibil!
Trebuie doar sa mai adaug ca duelul dintre cei doi este unul premeditat, criminalul fiind cel care o provoaca pe tanara sa-i intre in minte, cunostintele lui in parapsihologie facandu-l sa o poata controla si aduce in “vizuina” sa pentru a-si savarsi prima fapta. Totusi, ajutata de seriful Harris, un “dude” care se intampla sa fie prin preajma, gagica scapa basma curata. Nu ca nu am fi prevazut finalul. Ramane doar sa descoperiti identitatea criminalului.
Oricum nu merita 90 de minute de chin. Filmul, lansat direct pe DVD, va avea o soarta sigura. Il vom vedea curand pe Pro TV, fiind prea slab sa intarzie mult in “galantare”. Pe de alta parte, generatia OTV va fi incantata de un alt thriller de “prestigiu”. Asa-i in Romania! “The Cell 2” poate fi catalogat intr-un singur mod. Penibil.