Rapacitatii afective a doamnei Mateescu i se opune Felicia, fiica cea mare, mai intai prin gesturi marunte si contra replici acide, apoi prin detasare si acceptare, culminand cu o rabufnire de adevaruri aruncate in fata, fara urmari insa, fara a reusi sa sparga barierele “intelegerii” materne. O admir pe Ozana Oancea pentru modul cum i-a dat viata Feliciei, pentru ca reuseste sa-ti capteze interesul chiar si cand vorbeste la telefon in acea limba imposibila, olandeza, cum bine o descria soferul de taxi, pentru fragilitatea, incrancenarea si puterea pe care o degaja.Mi-ar fi placut sa fie putin mai vehementa si mai taioasa in monologul acuzator, acea descarcare de adrenalina de pe aeroport, insa asta pentru ca asa mi-am imaginat eu scena respectiva si nu pentru ca nu ar fi destul de impresionanta si emotionanta prestatia realizata.
O sa inchei asa cum am inceput… s-a intamplat intr-o seara infiorator de calda de vara, sa ma indragostesc, din nou, de filmul romanesc….Vinovata e Felicia inainte de toate…si umorul care a facut aceasta pelicula sa fie diferita fata de altele care, in incercarea de a reda realitatile dure pe care le traim, ignora faptul ca uneori mergem la cinema sa uitam de ele nu sa le retraim inca odata si odata…