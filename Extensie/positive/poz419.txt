Good Will Hunting (1997), regizat de Gus van Sant a fost nominalizat la 9 premii Oscar și a cîștigat 2 în 1998. Este povestea lui Will Hunting (Matt Damon), un tânăr care lucrează ca și măturător pe coridoarele MIT. Când Chuckie Sullivan (Stellan Skarsgård) unul dintre profesorii de matematică postează drept provocare pentru studenții săi să rezolve o problemă dificilă, Will o rezolvă anonim, aproape instantaneu. 
 Will rezolvă tot anonim și o a doua problemă, mult mai dificilă, de data aceasta fiind descoperit de profesor. Acesta realizează potențialul enorm al lui Will Hunting și îi propune să devină student al MIT. Will preferă să-și petreacă timpul liber cu prietenii săi în baruri, luându-se la bătaie și parcă încercând să se autodistrugă în orice fel.
Amenințat cu încarcerarea în urma unei încăierări, Will acceptă să studieze matematica și să vadă un psiholog în persoana lui Sean Maguire (Robin Williams). Robin Williams și Matt Damon joacă în “Good Will Hunting” magistral, reușind să creeze conexiunea dintre un tănâr cicatrizat și rănit și un psiholog care depășise cicatrici vechi. Will descoperă sub bagheta lui Sean că devenise așa de obișnuit să eșueze încât își sabota intenționat relațiile și viața. Explorând mai departe, ajung amândoi la o serie de abuzuri la care el fusese supus în copilărie. Își explorează mai departe durerea, căutând să o vindece.
Pe lîngă “Good Will Hunting”, îți recomand să vezi și “Tuesdays With Morrie” sau “What Dreams May Come“. Toate 3 se completează bine între ele, fiind excelente filme motivationale si de dezvoltare personala.
O poveste despre potențialul din fiecare, despre cicatrici și răni nevindecate ale trecutului, răni care nu ne lasă să evoluăm până când nu le vindecăm: Matt Damon, Robin Williams, Ben Affleck, Stellan Skarsgård în Good Will Hunting.
Filmul este mirific, deosebit, frumos si exceptional.