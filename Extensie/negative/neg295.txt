Din ciclul  inventatorilor de filme care se ghideaza pe principiul “hai sa facem o parodie, oricum sunt prea multi idioti pe planeta s-o poata evita”, apare un no-name, Bo Zenga, maretul regizor si scenarist al sus-numitului “Stan Helsing”. Acesta si-a adus probabil aminte ca a participat la proiectul “Scary Movie”, una dintre cele mai reusite pelicule ale genului. “Ok, daca s-a putut acum zece ani de ce nu am reusi acum?” si-a zis tizul fostului mare portar italian, si a pus-o de o prosteala cu titlu sonor.
Cum e chestia cu filmul in cauza? Avem un tip pletos, evident Stan, ruda cu nenea Van Helsing, un vanator de vampiri, dupa cum bine va aduceti aminte din pelicula in care rolul principal ii apartinea lui Hugh Jackman. Numai ca respectivul nu stie ca are sange nobil si nu este interesat sa faca nimic important cu viata lui. Dimpotriva, tipul este super multumit de statutul sau, acela de baietel frecator de menta intr-un centru de inchiriat filme care, din cand in cand, are timp sa traga cate un fum ametitor. Filmul nu ne da insa ocazia sa ne desfatam cu glume deocheate la serviciu, unde lesbienele si gandacii uriasi convietuiesc in armonie, deoarece Stan este trimis de seful sau sa faca o livrare. In drum spre o petrecere.
Filmul este patetic, jalnic, mediocru, slab si dezastruos.
Productia tinde spre indobitocirea populatiei, fiind plina de glume sexoase si… Si atat! Nu ca nu m-as fi asteptat, fiind tot mai clar ca americanii si, pe urma si lor si al nostru drag popor, adora sa vada tipi mai prosti decat noaptea reusind sa rastoarne muntii si sa devina eroi, ca deh, asa-i in filme. Am uitat, ca tot e parodie care se respecta, s-a cooptat si un nume celebru. Leslie Nielsen a acceptat un rol de picolita (!!!), doar-doar or mai iesi ceva verzisori. Concluzie? Film prost, “bun” pentru odihnit neuronii celor multi.