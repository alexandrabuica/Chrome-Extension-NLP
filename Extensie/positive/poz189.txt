In mod sigur, ‘Drive’ este un thriller. Un tip diferit si neasteptat de thriller. Oricine a vazut acest film isi va aminti poate linia povestii si cateva secvente ale actiunii, unele dintre ele extrem de violente. Spectatorii isi vor aminti in primul rand cele doua personaje principale si povestea lor de dragoste aproape ireala, isi vor aminti privirea calma si concentrata a lui Ryan Gosling (nu aflam niciodata numele personajului, el este doar Soferul) care se transforma in tandrete ori de cate ori intalneste zambetul controlat al lui Irene (Carey Mulligan). Un sarut urmat de o ucidere violenta, acesta este singurul contact fizic dintre cei doi pe parcursul filmului.
Pot trece mai mult de 30 de minute pentru ca spectatorul sa realizeze despre ce este vorba in film, dar apoi lucrurile devin clare. Este cea mai neobisnuita si cea mai frumoasa poveste de dragoste pe care am vazut-o in ultima vreme, deghizata intr-un violent film de actiune. El este un cascador si un potential pilot de curse care nu ajunge insa pe circuitele de curse, in schimb conduce pentru jefuitori, ajutandu-i sa scape de la locul infractiunii. Ea este vecina lui, are un copil, iar sotul se afla in inchisoare.
Cand lucrurile par a se indrepta spre o drama domestica situata in zonele de periferie din Los Angeles, sotul se intoarce din inchisoare, intra in incurcaturi si Soferul este singurul capabil sa il ajute. Sau il poate conduce spre destinul sau. Din acest moment, a doua jumatate a filmului devine una dintre cele mai violente pe care le-am vazut pe ecrane in ultima vreme, intr-o realizare a regizorului Nicolas Winding Refn in stilul cinematografic al anilor ’70 amestecat cu traditionalele curse de masini.
Interpretarea sincera si simpla si aparitia zilnica a personajelor principale fac violenta (si exista destula violenta!) si mai impresionanta. Cu toate acestea, impresia generala pe care ‘Drive’ mi-a lasat-o este ca aceea ca este unul dintre cele mai sensibile filme vazute in ultimul timp, cu sentimente si emotii care apar dintr-un loc foarte neasteptat.
Singura mea problema este ca nu stiu cui ar fi recomandat acest film. Amatorii de filme de actiune risca sa-l gaseasca putin sentimental, iar cei de filme romantice pot fi socati de violenta sa. Tuturor, le recomand sa incerce!