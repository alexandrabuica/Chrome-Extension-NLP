Nu va suparati, stiu ca am povestit multe detalii pana acum, insa credeti-ma ca aventurile abia acum incep, cele prezentate mai sus acopera doar prima jumatate de ora din film.
Scenarista Jennifer Lee (Wreck It Ralph) a conceput o poveste speciala pe care a plasat-o in nord, dandu-i astfel credibilitate, o poveste in care doua surori au de infruntat frica, singuratatea, destinul, una pe cealalta si impreuna restul lumii, avand ca suport bunatatea, dragostea ce o simt increderea in reusita. Transpunerea povestii pe ecran cu multa sensibilitate, putin sarcasm, multa fantezie si tuse subtile de umor in dialog i-a revenit aceleiasi Jennifer Lee, avandu-l alaturi pe Chris Buck (Tangled).
In buna traditie Disney, este o poveste cu printese – doua, chiar daca nu una singura ca pana acum, despre dragoste – mai mult despre capcanele dragostei –, despre dragostea la prima vedere care poate ascunde surprize neplacute, despre dragostea adevarata care necesita timp si interactiune. Manata de dragoste pentru sora ei, Anna porneste in aventura vietii pentru a o regasi, aceeasi dragoste determinand-o pe Elsa sa abandoneze locul la care tine si persoanele dragi inimii ei pentru a le proteja.