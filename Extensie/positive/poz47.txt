Pentru regizorul si scenaristul David Ayer politia din Los Angeles e a doua casa, iar creatia sa End of Watch se aseaza fara dubii printre cele mai reusite drame cu oameni in uniforma din ultimii ani. 
Povestea nu urmeaza o structura obisnuita. Ayer prefera sa construiasca natural, in ritmul vietii personajelor sale intr-o alternanta fireasca intre turele in uniforma si momentele lor din viata privata. Isi asuma si depaseste riscul ca spectatorul sa nu se ataseze suficient de personajele sale pentru ca stie despre ce vorbeste si stie ce vrea sa spuna. Jake Gyllenhaal, absent de pe marele ecran de la Source Code incoace, ras in cap pentru a capata o duritate necesara rolului, dar cu aceeasi ochi sensibili, este ofiterul de politie Brian Taylor. Partenerul sau in vehicolul X13 este Mike Zavala, un american de origine hispanica interpretat de Michael Pena pe care nu l-am mai vazut intr-un rol cu atata greutate de la World Trade Center incoace. 
Acest umor bine studiat si foarte bine redat are legatura evidenta cu nevoia de a diminua din tensiunea unui job in care poti muri in orice clipa. Inainte sa va faca sa radeti, End of Watch o sa va faca sa va roadeti unghiile in sala. Fiecare apel pe care il primesc despre razboaiele bandelor pentru teritoriu, fiecare descindere la traficanti de droguri, fiecare descoperire brutala sau macabra, fiecare interventie cu arma in mana inseamna o stare continua de alerta si tensiune. Atunci cand acopera vietile profesionale ale lui Brian si Mike, America vazuta din masina albastra pare un cosmar imbibat de bauturi energizante. 
