Sa incepem cu partea matematica. Cat fac un supererou plus un alt supererou plus… si asa mai departe pana la 6? 6 supereroi si, aici urmeaza partea delicioasa, un conflict total de superpersonalitati. Spioana alunecoasa. Vaduva Neagra, Natasha Romanoff. Zisa fufa smiorcaita. Magnatul Tony Stark. Playboy-ul devenit baiat cuminte, hipertehnologizat in costum de Iron Man. Turistul la a doua vizita pe la noi, Thor. Look a la Point Break, posesor de ciocan cu greutate infinita. Omul de stiinta Bruce Banner. Fitil scurt, risc de transformare in Hulk, cea mai brutala chestie verde posibila. Soldatul Steve Rogers. Upgradat la statutul de Captain America in vreme de razboi, criogenizat pe cale naturala, reintors printre cei vii intr-o lume din care nu mai recunoaste decat drapelul cu stele. Mai puteti? Si Clint Barton, copil de circ, supranumit Hawkeye pentru iscusinta cu arcul, luat peste picior cu Legolas. 
Distractiv, ceea ce n-ar fi exclus totusi un pic de greutate. O sa ziceti ca pentru un film cu supereroi asemenea pretentii sunt nejustificate. Da si nu. Comparat cu Batman-urile lui Christopher Nolan, Avengers ramane la stadiul de anecdotaun film reusit. Suisurile si coborasurile n-au adancime, desi culmea i-ar fi fost foarte la indemana.  Discursurile lui Loki despre cum omenirea ar trebui sa renunte de buna voie la libertate si cateva scene cand privilegiul supereroului tinde spre cumplit par sa indice faptul ca Whedon stia exact unde putea face acest salt, doar ca deliberat degajeaza de fiecare data pelicula catre alte sfere mai lejere. Poate ca dopajul cu efecte speciale si linia mai superficiala e pretul necesar pentru un succes la scara atat de larga, dar in felul asta Avengers nu-si depaseste nicaieri conditia. In concluzie e un film bun si distractiv, merita vazut.
