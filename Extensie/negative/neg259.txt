Intai vedem cum Ashley ii apare surorii sale, uda, lovita, inecata. Clar! Am inteles nea Cassella! Suficient! A murit inecata! Dar, ca sa nu avem dubii, si care nu cumva sa ne punem in functiune neuronii, ni se asterne in fata ochilor modul in care s-a ajuns la acel rezultat. Facem cunostinta cu criminalul, Barry Kane (Greg Thompson), un tip chinuit de o boala bizara, tinnitus, care se manifesta prin auzul continuu al unui tiuit sau bazait in urechi. Enervant, desigur. Pentru aceasta personajul de fata poarta tot timpul filmului niste doape in urechi. De ce spun asta? Pentru ca imediat dupa ce urmarim cea mai penibila scena a filmului (Ashley, bine machiata ii apare Lorei si ii arata la propriu locul unde a fost dusa de criminal), “detectiva” noastra gaseste pe langa cadavru si un dop al sus numitului. Penibil!!! Ati vazut, ca si mine, duzine de filme in care sufletele fara liniste incearca sa le atraga atentia celor dragi, dar de fiecare data se creiona o poveste intortocheata care sa atraga privitorul, neoferindu-i toate detaliile mura-n gura. Nu si aici! Ni se arata direct criminalul, modul in care s-a petrecut totul, si, mai ales, care este rostul aparitiei fantomatice. Filmul este drep urmare unul jalnic si patetic. Schimbati sala de cinema.
Poate nu v-as fi oferit pe tava toate detaliile daca finalul nu ma convingea ca am asistat la cea mai dezolanta poveste din ultimii ani. Asadar, ca nu cumva sa va treaca prin cap sa va convingeti singuri de intriga subtire, va divulg si sfarsitul execrabil al unui “Second Coming” din care nu-mi va ramane nimic in minte. Lora ia decizia ciudata de a-l chema pe ucigas in locul unde i-a dus corpul surorii sale. De ce?! Pentru a se convinge ca este el intr-adevar. Si, ca un facut, Barry, cu al sau tiuit, are o noua criza si o ucide si pe fata noastra. Si se termina filmul. Jur! Deci nu se intampla absolut nimic! Am omis doar sa mai spun ca in copilarie fata noastra isi ucisese tatal care profita de sora ei. Aceasta era cauza pentru care parasise orasul. Ca nu cumva sa credeti ca nu s-a utilizat si un alt cliseu care sa dea “adancime” filmului. Am scris mult pentru putinul acesta pentru ca merita… sa fie evitat! Ufaaaa…