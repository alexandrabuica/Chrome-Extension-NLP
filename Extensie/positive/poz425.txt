Invictus (“Neînfrânt“), regizat de Clint Eastwood este povestea campionatului de rugby din Africa de Sud desfășurat în 1995. Realizat după cartea “Playing the Enemy: Nelson Mandela and the Game That Changed a Nation” a lui John Carlin, filmul descrie evenimentele care au culminat cu finala Campionatului de Rugby.
Nelson Mandella, după numirea sa ca președinte al Africii de Sud, și-a stabilit drept obiectiv majore normalizarea relațiilor dintre populația albă și cea neagră.
Participând la un meci al echipei naționale de rugby, Mandella a observat că echipa era văzută drept simbol al populației albe și țintă a populației negre.
Mandella încheie o înțelegere cu François Pienaar (Matt Damon), căpitanul echipei de rugby, pe atunci alcătuită exclusiv din jucători albi, pentru a se susține reciproc și câștiga campionatul.
La începutul campionatului, populația neagră continuă să susțină echipele adversare ale Africii de Sud. Pe măsură ce în echipă sunt acceptați și jucători de culoare, echipa  devine un element comun care unește întreaga populație, indiferent de culoare.
Împreună vor ajunge în finala campionatului, jucând împotriva echipei Noii Zeelande, cea mai puternică a momentului.
Invictus rămâne un film despre dezbinare, trecere peste prejudecăți, curaj și onoare, cu Clint Eastwood, Morgan Freeman și Matt Damon. Îți recomand ca pe lângă Invictus să vezi și alte filme din lista de filme inspiraționale și motivaționale.
Filmul este exceptional si bun.Te invata multe.
