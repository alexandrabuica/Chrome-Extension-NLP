Ce sa va spun? Ati vazut prima parte a acestei serii? Poate va era dor sa resimtiti fiorii pe care ii poate transmite o fantoma aflata dincolo de ecranul computerului! Sau al televizorului! De ce nu, al telefonului mobil! Eu asa am gandit si, fara a ma interesa ce s-a intamplat in cea de-a doua parte a “francizei”, am purces la parcurgerea, in miez de noapte, a unui horror tembel care, desi poarta numele filmului lansat in 2006, nu mai pastreaza aproape nimic din ideea principala. Computerele creatore de “emotii” de abia daca isi fac aparitia! Nu mai spun de fantome care sunt de-a dreptul “penibil” realizate! Iar domnilor care s-au gandit sa filmeze pe ecran verde pana si plimbarile pe campii ale actritei principale, nu le pot spune decat un sincer “mars!”. Chiar si un copil de 5 ani ar realiza ca in spatele actritei se afla un decor fals! Dar asta e doar inceputul!
SPOILER WARNING! Pelicula e dominata de actrita o necunoscuta, Brittany Renee Finamore pe numele ei, care joaca rolul unei fete, Justine, aflata impreuna cu familia intr-o tabara de supravietuitori ai invaziei fantomelor “tehnologice”. Au trecut 7 ani de la aparitia fenomenului, timp in care 4/5 din populatia Terrei s-a evaporat in neant. Restul traiesc, dupa cum spuneam, in tabere amplasate in salbaticie, departe de orice urma de tehnologie, care ar putea sa le pericliteze existenta.
Justine, plictisita de rutina zilelor care se scurg fara evenimente, primeste impulsul necesar parasirii amplasamentului odata cu descoperirea unui laptop. Acesta, surprinzator, inca mai functioneaza! Ma lasi! Fata gaseste rapid un partener de discutie (gen messenger) care o convinge ca este un supravietuitor al atacului neasteptat din urma cu sapte ani. Acesta ii da intalnire in Houston, un oras parasit! Nu va faceti sperante desarte! Nu vom avea parte de privelisti gen “I Am Legend” deoarece bugetul este infim, iar productia, care se lanseaza direct pe DVD, este “jenibila”.
Doar trenul deraiat ne aduce aminte de aceasta criza a omenirii. In rest? Fata ajunge incredibil de repede in oras (desi merge pe jos), avand doar un singur pit-stop, la o ferma unde gaseste un supravietuitor de culoare. Aici vom vedea singura faza care ne-ar putea ridica parul de pe spate :) ), dar este prea scurta pentru a salva ceva la impresia artistica.
Justine ajunge apoi la destinatie unde realizeaza, dupa o intalnire cu mama decedata, ca a fost chemata in ajutor chiar de fantomele amintite, amenintate cu distrugerea de un personaj care, timp de 7 ani, a stat ascuns intr-o cladire, unde a copt un plan ce pare fara cusur. Numai ca… nu merita sa va povestesc finalul pentru ca e prea prost si de neinteles! Daca doriti totusi un film de groaza care sa va dea fiori, cautati DVD-ul primului film din serie! “Pulse” din 2006, nu va va dezamagi, mai ales daca alegeti sa-l urmariti dupa lasarea intunericului!