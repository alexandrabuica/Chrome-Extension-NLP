Sincer, inainte sa vad acest film, m-a atras posterul si numele actritei principale, Katherine Heigl. Cunoscuta pentru rolul sau din Anatomia lui Grey, care a lansat-o pe piata internationala de film (unde era, in mod sigur, cea mai simpatica dintre actritele prezente acolo) si la care a renuntat dupa cateva sezoane pentru o cariera pe marele ecran, Katherine nu a impresionat prin rolurile sale, fiind papusa blonda perfecta pentru comediile romantice de weekend. Cum nu am urmarit nici trailerul, asa cum nu o fac pentru aproape nicio pelicula, speram sa fie acelasi tipar, un film relaxant, caruia sa ii dau cu binevointa cuvenita nota de trecere. Nu a fost asa.
Filmul One for the Money s-a dovedit reteta perfecta pentru un somn lin in fiecare seara, reusind astfel sa dorm linistit timp de o saptamana, pana cand am reusit in cele din urma sa il termin si sa il arunc la cosul de gunoi. Nu stiu ce a fost in capul realizatorilor, dar filmul nu ofera niciun fel de consistenta, nu are niciun scop si, cu siguranta, daca nu era nici Heigl, ajungea in topul filmelor acestui site ca una dintre cele mai proaste realizari vizionate vreodata. Stephanie Plum este o fiinta nefericita, care este nevoita sa isi minta familia ca nu are job de peste 6 luni, ramane fara masina visurilor sale si trebuie sa ia (pentru prima data) decizia sa munceasca cu adevarat.
Meseria: recuperator. Tinta: Joe Morelli, un fost politist anchetat si cautat pentru un asasinat, aceeasi persoana care, in urma cu cativa ani, ii furase virginitatea lui Stephanie. Care personaj este, de-a dreptul, idiot, crezand ca poate face fata unei slujbe atat de dificile si care crede toate prostiile indrugate de aproapa toata lumea, dar mai ales de Morelli. Si care crede ca si spectatorul poate face la fel si poate crede ca acest film merita. Nu, actiunea lasa de dorit, momentele comice sunt practic inexistente si finalul este cum nu se poate mai previzibil. Asa ca, in afara faptului ca Katherine inca arata bine (desi parca blonda era mai simpatica), nu avem alt interes pentru a va recomanda filmul.