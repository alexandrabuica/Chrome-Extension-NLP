Prin comparatie, la acest capitol seria American Pie pare dedicata unui target de pensionari cu placa dentara. Regizorul la debut Nima Nourizadeh imparte pentru Project X camere de filmat (telefoane mobile, camere de amatori) intregii echipe. Rezultatul: 10 ore de material video din care incropeste apoi o jumatate de ora de videoclip amatoristic, ametitor, vulgar si mizer. Exact cum zice manualul: white trash party. Se remarca totusi prezenta inspirat educativa a unei toalete ecologice.    Cei cu asteptari sau pretentii, cei ajunsi din greseala sau din necunoastere, ar face bine sa evacueze sala. Lucrurile se vor intampla repede si vor ajunge mai departe decat au ajuns vreodata intr-un film cu adolescenti. Dezmatul ia forme comice extreme. Un pitic e inchis in cuptor si la iesire ii loveste pe petrecaretii de sex masculin in punctul lor cel mai sensibil. Fetele ajung repede la concluzia ca hainele sunt un exces ce trebuie indepartat. Un gnom spart cu bata de baseball elibereaza o ploaie de pastile ecstasy. Un caine zboara spre cer prins cu niste baloane (ca in Up!). Dictionarul de fingerbanging e detaliat exhaustiv. Un aruncator de flacari, gloante de cauciuc, un elicopter in survol. Agitatie, haos, proportii epice si apocaliptice. Am vazut pana si filme istorice cu figuratie mai putin numeroasa.     Lipsit de bun gust? In majoritatea situatiilor. Filmul este iresponsabil? Total.Filmul nu este comic, pelicula este dezastruoasa? La naiba, da. Asta daca nu faceti parte din liga mamicilor sau asociatia de protectie a animalelor. Si daca stiti ca in spatele aparentei unui ingeras adolescentin se agita zdravan un cocktail de hormoni si adrenalina. Potentat zilele astea de retele de socializare. 