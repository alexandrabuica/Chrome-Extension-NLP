Am asteptat cu nerabdare lansarea pe ecranele romanesti  a ” Marelui Gatsby” regizat de Buz Luhrmann, acest maestru al spectacolului vizual, al redarii excesului  si al folosirii muzicii intentionat anacronice.
Erou al unei povesti romantice tragice, negustor de vise ambulante, Gatsby capata consistenta prin  cuvintele asternute pe hartie de Nick Carraway(Tobey Maguire). Mi-a placut artificiul la care apeleaza scenaristii Baz Luhrmann si Craig Pearce pentru a-l introduce in poveste pe naratorul Nick Carraway, dependent de alcool, recuperandu-se intr-o clinica si scriind despre evenimentele din 1922 petrecute in Long Island  si New York City ca parte a terapiei sale de recuperare.
Proaspat absolvent de Yale, aspirand la o viata mai buna, locuind intr-o casuta inchiriata in Long Island, Nick Carraway este atras si intrigat de opulenta petrecerilor ce se desfasoara pe proprietatea vecinului sau, misterios Jay Gatsby (Leonardo DiCaprio). Petrecerile sunt insa pretexte pentru Gatsby de a-si reintalni, dupa cinci ani, marea  iubire, Daisy Buchanan (Carey Mulligan), intamplator sau nu chiar verisoara vecinului sau.
Leonardo DiCaprio este un Gatsby incantator, reusit, seducator, emotiv, indragostit si determinat, insinuindu-se mai intai ca o umbra printre invitati, o silueta pe dig, o imagine fugara reflectata in geamul unei ferestre si culminand cu remarcabila, spectaculoasa dezvaluire a personajului  pe muzica de  Gershwin  si simultan cu o explozie de artificii.
Gatsby-ul lui DiCaprio are stil, prestanta, seriozitate, umor, nesiguranta, incrancenare si multa pasiune. Intensitatea interpertativa pe care o da duelului cu Tom Buchanan, in camera de hotel, te face sa treci cu privirea lipsa de convigere a ultimilor secvente dinaintea disparitiei sale. Oh si sper ca numai mie mi s-a parut desprinsa din “Titanic” scena mortii din piscina!
O singura scena m-a femecat, cea a intalnirii celor doi dupa cinci ani, o scena fara prea multe cuvinte, cu priviri intense si soapte rostite ochi in ochi, o scena plina de intimitate si pasiune si multe flori.
