Pentru ca trec printr-o perioada mai agitata si  fara prea mult timp liber la dispozitie, am gasit invitatia “Ro Image”, pentru vizionarea acestui film, o buna oportunitate de a iesi din nebunia cotidiana. Nu mi-am facut prea multe iluzii cu privire la calitatile peliculei, ce isi face debutul pe ecranele romanesti, speram doar sa fie relaxant si nu prea ridicol sau agasant.
Spre placuta mea surpriza insa, in ciuda subiectului cam tras de par si a abundentei cliseelor specifice filmelor SF, actiunea m-a prins si chiar am ras copios, poate nu intotdeauna de umorul replicilor sau situatiilor, insa in mod clar, de ironia si sarcasmul abordarii.
Avand ca inspiratie jocul de strategie navala “Hasbro”, filmul este povestea unei flote internationale care participa la un exercitiu naval si este nevoita sa infrunte ambarcatiunile extraterestre, (foarte asemenatoare robotilor  din “Transformers”) esuate in Oceanul Pacific ,intr-o batalie inegala, avand in joc viitorul omenirii. Veti avea parte de o avalansa de efecte vizuale, actiune non-stop si o naratiune fara prea multe surprise, dar condimentata cu umor pentru a detensiona incrancenarea din unele scene. Mai adaugati conflicte personale si un strop de romantism pentru complexitate, personaje bine conturate, multe replici  ironice si veti descifra reteta care s-a dorit castigatoare. Scenaristii au introdus cu buna stiinta replicile, situatiile ridicole si exagerarile care se intalnesc in blockbuster-ele cu acelasi subiect, astfel incat nu putine sunt momentele in care filmul aluneca spre o parodie a genului.
Umorul si optimismul salveaza si filmul si omenirea si nervii spectatorilor…