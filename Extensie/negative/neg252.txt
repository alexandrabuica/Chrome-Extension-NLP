Pentru cei familiarizati cu filmele lui Lukas Moodyson, Mammoth e destul de surprinzator. Infect, dar surprinzator. Desi (din cate mi s-a spus J ) publicul filmblog.ro e unul pasionat mai mult de filmele mainstream, cred ca fiecare (macar incidental) a vazut macar 10 minute dintr-un film “ciudat” norvegian/suedez/islandez. Daca respectivul film v-a intors stomacul pe dos, sunt sanse sa fie un film de Moodyson. Cei care au fost la TIFF in ultimii ani poate isi amintesc A hole in my Heart, Container sau Fucking Amaal. Moodyson e contestabil. Moodyson e un fel de Von Trier adolescentin, care vrea sa socheze colegele de clasa. In filmele sale, oamenii vomeaza unii pe altii, sunt scene de sex explicit, crimele sunt ceva uzual si oamenii nu au morala. Sunt filme periculoase, indigeste, obositoare, dar, de regula, au vivacitate. Au energie. Si apoi, Moodyson face prostia asta de film.
Spun toate astea pentru ca Mammoth e genul de film peste care ati putea da si vi s-ar putea parea atragator. Are doi actori bine vazuti (Gael Garcia Bernal si Michelle Williams) si e un fel de Slumdog Milionaire. Sunt copii saraci dintr-o tara asemenea care alearga desculti pe strazi si un strain frumos si bogat (Bernal) care intra in lumea lor. Din motive care ma depasesc, oamenilor le plac filmele cu saracie si infometati, iar “marii autori” livreaza chiar asta (puteti citi niste chestii interesante aici ). Desi ati putea crede ca Mammoth e ok, nu e deloc asta. Dar deloc.
Dar e o mizerie. Mammoth e si mai siropos decat Slumdog…Ma gandesc ca poate Moodyson l-a facut la misto, dar tare ma tem ca a cedat si el curentelor actuale de poverty porn. Maniera in care saracii din Filipine sunt prezentati ca fiind mai umani decat vesticii obsedati de bani si placeri de ocazie e complet neverosimila. La un moment dat, Moodyson foloseste chiar cliseul cu “belgianul pedofil”, in care unul dintre copiii filipinezei e luat de manuta de un belgian de 50 de ani care ii da…ciocolata!!! Apoi, transformarile prin care trece Leo sunt iar hilare. El ajunge pe o plaja, fumeaza marijuana, mangaie o thailandeza, se plimba pe un elefant si spune “nu mai vreau sa locuiesc la New York”.
Filmul este urat, dezamagitor, frustrant, enervant, plictisitor,
ridicol, mediocru, slab, jalnic, groaznic, scandalos, prost, obositor si penibil.
Desi filmele sunt, simplist spus, inventii, ele nu pot pretinde ca publicul sa cedeze la cele mai primitive clisee si conventii gandite de autori (desi, daca ma gandesc la Transformers 2….).  Genul asta de santaj lacrimogen gandit de Moodyson mizeaza pe simpatia occidentala pentru zonele planetei care s-ar afla in afara “imperialismului cultural” al SUA. Adica trebuie iubiti si admirati oamenii fara McDonalds, fara haine, fara cont bancar si 5 carduri in buzunar. Oricum, ideea ca undeva in lume exista populatii care trebuie protejate si tinute intr-o bula informationala din simpla cauza ca sunt subdezvoltati e cumva deranjanta; pana nu demult, veneau si la noi francezi care credeau ca in Romania e ca-n documentarele cu tigani din anii 90. Dar daca la asta adaugi “gingasenia” lui Moodyson in a arata CAT de inapoiati sunt dar si CAT de umani sunt, Mammoth devine complet insuportabil. De evitat cu orice pret (inclusiv acela de a fi considerat “lipsit de sensibilitate si interes pentru cei diferiti”).