Yan Gosling, Bradley Cooper si Eva Mendes sunt protagonistii unui film deosebit, The Place Beyond The Pines/ Destine la rascruce, in care linia dintre bine si rau este aproape transparenta.
The Place Beyond The Pines este o drama despre destin, prejudecata, soarta si cat de mica este diferente dintre bine si rau in anumite circumstante. Ryan Gosling joaca rolul unui cascador care isi petrece toata viata pe motocicleta sa, nu are prea multe perspective pentru viitor si nu pare dornic sa isi faca un rost in viata.
Intr-o seara insa, destinul i se schimba cand se intalneste cu Romina (Eva Mendes), o femeie cu care a avut o aventura in urma cu un an. Acesta afla ca are un copil cu ea, dar pe care nu l-a vazut niciodata. Din acel moment, Luke decide sa faca orice ii sta in puteri pentru a o convinge pe Romina ca ii poate fi tata bebelusului si ca o poate sprijini. Insa neincrederea ei il indeamna pe Luke sa faca acte necugetate, inclusiv sa se apuce de jefuit banci.
Sa va spun mai multe despre film ar fi un pacat major, pentru ca veti avea o surpriza totala daca vreti sa-l vizionati. Insa, de mentionat este intrepretatea lui Bradley Cooper, care creste tot mai mult de un film la altul (cu o mica scapare, Hangover III, in care doar arata bine). Personajul sau este cel mai bine dezvoltat si cel mai puternic, pe care sta intreaga poveste. De la un tanar inocent la un "maestru" al manipularii maselor si a sistemului, Cooper face o tranzitie actoriceasca ireprosabila in acest film, reliefand perfect caracterul personajului sau.
Ryan Gosling pare sa se fi indragostit de roluri glaciale, tacute si imprevizibile, cum era si cel din Drive, iar aici joaca la fel de bine. Eva Mendes face un rol mai greu decat cele cu care era obisnuita si se descurca decent, chiar daca nu are momente foarte multe de stralucire. O surpriza placuta a fost si Dane DeHaan, in rolul fiului lui Luke, ajuns la maturitate.
The Place Beyond The Pines nu este doar un thriller despre coruptie,ci si o poveste emotionanta despre alegerile pe  care le facem,sacrificiile pe care suntem dispusi sa le facem in numele dragostei si cat de subtire este linia dintre bine si rau,atunci cand fiecare se lupta pentru familia sa.

