Karl Urban, cunoscut pana acum din filme ca Star Trek sau Lord of the Rings, isi transforma personajul cu masca intr-un erou pentru care legea este sfanta. Cu o atitudine autoritara, impasibil si de neclintit atunci cand trebuie sa faca ordine, Dredd pare natural si desi, la baza este un erou de benzi desenate create in urma cu 35 de ani , de John Wagner si Carlos Ezquerra, el nu este asemeni lui Batman sau Super-man, ci ramane un simplu om al legii.
In universul distopic al lui Dredd, teritoriul Americii in viitor este un desert nesfarsit. Pe Coasta de Est, incepand din Boston si pana in Washington DC se intinde Mega City One, o metropola imensa, dominata de violenta, unde locuiesc peste 400 de milioane de oameni, intr-o teama perpetua. Singurii care incearca sa faca ordine in acest haos urban sunt cei supranumiti Judecatorii. Acestia reprezinta intregul sistem: oameni ai legii, jurati, judecatori si calai. 
Cel mai bun dintre Judecatori este Dredd, care  primeste o misiune riscanta: acesta  trebuie sa  se infilteze in Peach Trees, un zgarie nori de 200 de etaje condus de clanul mafiot al lui Ma-Ma, unde a avut o tripla omucidere.
Cu o muzica excelent aleasa, scene dinamice de actiune, multa violenta - insa artistic expusa-, Dredd este o calatorie fascinanta intr-un univers unde oamenii legii sunt nemilosi cu cei care incalca regulile. Pe cat de dezolante sunt peisajele si anumite cadre, pe atat de incitanta este calatoria pe care Travis o propune cu acest film.
Pete Travis face uitat cu acest film dezastrul din 1995, cand Sylvester Stallone isi punea masca si devenea judecatorul suprem. Mult mai intens, mai sumbru si mai artistic, Dredd din 2012 este poate unul dintre cele mai bune filme de actiune pura ale anului. 

