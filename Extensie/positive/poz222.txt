Cand am vazut prima data trailerul de la Hanna, am zis ca este un film pe care nu trebuie sa-l ratez. Si nu numai ca nu l-am ratat, dar chiar l-am vizonat de doua ori.
Hanna promite multe, si in mare parte se tine de cuvant.
Iti satisface nevoie de adrenalina prin intermediul unor scene de actiune bine orchestrate, te introduce in lumea speciala a unui personaj care d-abia descopera lumea si iti dezvaluie o fata nevazuta a unei actrite careia ii prevad un viitor glorios.
Sa incepem cu regizorul, Joe Wright care defileaza cu un portofoliu destul de firav din punct de vedere cantitativ, dar impresionant calitativ: mai exact are 3 filme, toate ecranizari ale unor romane de succes: Pride & Prejudice (Mandrie si prejudecata), Atonement (Remuscare) si The Soloist.
Dupa 3 drame romantice face o schimbare radicala si, ajutat de 2 scenaristi debutanti, se prezinta in fata marelui public cu un film de actiune care aduce o noutate in peisaj: un ucigas minor:).
Pe scurt, subiectul suna cam asa: Hanna este o adolescenta de 16 crescuta in padure si antrenata de tatal ei ca sa devina un ucigas desavarsit. Ea nu a vazut niciodata lumea si singurul ei contact de pana acum a fost cu tatal ei. Acum insa, a venit timpul sa paraseasca cuibul si sa faca ceea ce a fost invatata: sa ucida.
Principala ei misiune este sa o gaseasca si sa o elimine pe Marissa Wiegler (Cate Blanchett), un agentul CIA, care a lucrat cu tatal ei. Hanna omoara tot ce-i iese in cale fara nicio ezitare, si trece printr-o multime de tari, pentru a se reintalni cu tatal ei.
Pe langa povestea de actiune, cu fata-soldat care nu stie altceva decat sa ucida, avem si povestea adolescentei naive, care d-abia acum descopera lumea.  Poate sa ucida un om cu mana goala, dar nu stie sa se poarte cu oamenii, stie o multime de limbi straine, dar nu stie ce inseamana cuvantul "muzica". Hanna este o enciclopedie vie, care a inmagazinat multe informatii cu care nu stie ce sa faca.
A ajuns la momentul in care vrea sa cunoasca viata, si sa se cunoasca pe sine. Pe cat de neinfricata e in lupta cu cei mai periculosi asasini, pe atat de speriata e de lucrurile noi pe care nu le cunoaste. Hanna parcurge un drum lung si plin de pericole, in care se descopera pe sine, si secretul teribil care ii marcheaza viata. Un drum in care descopera prietenia si valorile familiei.
Povestea incepe bine, dar pe masura ce intri in actiune, trebuie sa lasi foarte mult de la tine ca intriga sa functioneze.
Punctul forte al filmului este distributia, dar si constructia personajelor, care luate pe rand, au o aura destul de stranie.
In alte roluri mai apar Olivia Williams, Paris Arrowsmith, si Jason Flemyng.
Coloana sonora, (semnata de The Chemical Brothers) intregeste foarte bine atmosfera, si da un ritm aparte scenelor de lupta.


