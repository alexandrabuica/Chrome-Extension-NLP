America decadentă este evidentă și în construcția personajului principal. Dacă Buddy Russo (Roy Scheider) este un polițist normal, ale cărui vicii nu sunt aduse în prim plan, partenerul său ”Popeye” Doyle (un Gene Hackman de Oscar) este un bețiv brutal, cinic, care preferă o noapte de beție unei zile pline de hârțogăraie la birou; este în același timp ambițios și încăpățânat și consideră că, atunci când capătă o pistă, are întotdeauna dreptate și trebuie să meargă până la capăt. Doar așa va avea succes și în această misiune (care se termină… total non-american, veți vedea!). Un polițist atipic pentru o perioadă în care abundau eroii pozitivi, fără niciun viciu, aproape perfecți.
Gene Hackman se urcă într-un Pontiac Le Mans din 1971, pentru a urmări pe cel care a încercat să-l asasineze, aflat într-un metrou subrateran. Desfășurată cu o viteză medie de 90 de mile pe oră, această urmărire a fost filmată pe viu, fără oprirea traficului, în încercarea regizorului de a oferi naturalețe și spectaculozitate. A reușit,dar totusi nu este impresionant spunem peste ani!