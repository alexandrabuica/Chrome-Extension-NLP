Super 8 este acel gen de film care trezeste emotie, la fel cum o facea E.T. sau Intalnire de gradul III, in care extraterestrii trec pe planul secund, prioritare fiind personajele, de altfel, oameni obisnuiti aflati in situatii exceptionale. Asa devenim toti eroi, nu? 
De cand incepe filmul si pana la capat ai senzatia de deja-vu, ca si cum ai mai fi vazut filmul, insa nu poti sa nu ramai fascinat de ceea ce e in fata ochilor tai. Sigur, pentru iubitorii de extraterestri rai si dornici sa ucida sau al efectelor speciale fenomenale, Super 8 s-ar putea sa para o jucarioara, o incercare esuata de a face un horror. Dar pentru cei a caror copilarie a fost marcata de E.T. acest film va trezi nostalgie, simpatie si emotie. Ca si in alte filme marca Spielberg, si aici extraterestrul nu ne este inamic, el doar incearca o cale de a se intoarce in lumea lui, insa modul in care oamenii l-au tratat l-au facut pe acesta sa nu mai aiba mila fata de ei. 
Spielberg are un stil inconfundabil de a face filme iar J.J. Abrams a asimilat perfect acest stil, poate chiar prea mult. O analiza la rece ar putea scoate la iveala multe puncte slabe, unii ar putea spune ca este doar o copie slaba a filmelor lui Spielberg, insa  pentru cei care se vor lasa purtati de poveste, atmosfera epocii respective plus momentele de suspans va vor cuceri.
Filmul este emotionant si bun