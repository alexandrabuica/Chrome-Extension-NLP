Gata! Ma fac rau! Nu mai suport cantitatea in locul calitatii. An de an, film dupa film, produse expirate cu scenarii infecte si actori prosti. Si nu, nu mai pot fi rezervat! Daca in multe cazuri ma abtineam in a fi transant, aici, cand vorbesc de “Second Coming”, refulez si lovesc mai puternic ca niciodata. Filmul de fata este o oroare, un produs al unuia care ori are prea multi bani si nu are ce face cu ei, ori al unuia care are un tatic cu pozitie inalta care isi viseaza odrasla mare star la Hollywood.
Nu-mi pot explica cum suite de filme cu povesti gandite, cu mesaj, cu pasiune imbibata in fiece centimetru de pelicula, nu se pot “bate” cu un gunoi de genul celui de fata. Stati! Nu parasiti textul! Sunteti obligati sa cititi pana la capat, pentru a nu face greseala de a urmari un film ce nu merita nici macar sa fie piratat. O sa va spun exact ceea ce se intampla pentru a patrunde “substratul” unui scenariu devastator… de infantil.
Avem doua surori gemene, Lora si Ashley. Lora este plecata din orasul natal unde si-a lasat sora si, evident, un secret bine ascuns. S-au scurs sase ani de cand cele doua nu si-au mai vorbit si, dintr-o data, ca prin minune, fata noastra are viziuni cu sora ei. Stiti, ati auzit despre acel fenomen specific gemenilor care simt exact aceeasi stare prin care trece fratele lor, chiar daca se afla la distanta unul de celalalt. Bun, aici se manifesta obscen sau, mai bine zis, jignitor la adresa unui spectator care ar vrea sa gandeasca mai mult in fata unui thriller/ horror precum cel de fata. Dar nu, maretul regizor si scenarist Jose Zambrano Cassella prefateaza perfect actiunile ce vor urma redand exact ceea ce ar fi trebuit sa aflam pe parcurs. Filmul e o nimica toata, nu sunt incantat de el. As fi vrut ceva mai spectaculos, dar nu poti fi cu toate. Oricum ideea e ca personajele sunt slabe, obosite si parca incearca sa scape si sa termine de filmat aceasta pelicula. Nu va pot recomanda asa ceva nici. Prea expirat si trecut de vreme
