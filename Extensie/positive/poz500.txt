Din seria filmelor excepționale astazi va prezint Braveheart, o productie premiata cu 5 statuete Oscar care a intrat in amintirea multor cinefili drept un clasic exemplu de erou istoric ce a schimbat o tara intreaga. Cu un Mel Gibson cufundat complet in rolul sau, cu o distributie de neegalat si cu un scenariu marca Randall Wallace, Braveheart ne aduce pe ecrane pagini de istorie ale Scotiei, implicit perioada razboiului de independenta a acestei mici tari din nordul Marii Britanii. Iar in centrul acestei istorisiri sta un erou national pe nume William Wallace, o figura mitica transfigurata de catre regizor, insusi Mel Gibson, intr-o emblema a cinematografiei si un punct de reper pentru viitoarele productii de acest gen.
Primele scene ne introduc in Scotia secolului XIV, unde William Wallace este un rebel ce conduce o revolta impotriva crudului rege al Angliei, Edward the Longshanks, care doreste sa puna mana pe terenurile din nordul Marii Britanii. Inca de mic copil Wallace fusese invatat sa traiasca liber, insa timpul trecuse iar cei dragi lui se stinsesera pe rand. Cand acesta pierde cea mai importanta fiinta din viata lui, el porneste intr-o lupta aparent imposibila de a reda Scotiei libertatea si egalitatea pentru toti.
Braveheat este un film ce trebuie analizat din mai multe perspective. In primul rand voi aborda montajul, regia, chiar si scenariul. La capitolul dinamism filmul sta foarte bine si desi la inceput scenele se misca mai greu, avem de-a face doar cu un incipit ce se doreste a fi cat mai dramatic. Dureaza ceva pana cand spectatorul este trimis in actiunea propriu-zisa, insa pana in acel moment introducerea in acest cadru al Scotiei secolului XIV este perfecta. De la accent si pana la micile detalii ce tin de cladiri, Braveheart este un film destul de autentic. La capitolul regie cine ar fi fost mai potrivit decat insusi Mel Gibson? Poate ca James Cameron, dar la acea vreme probabil lucra intens la Titanic. Lasand gluma la o parte, Gibson si-a pus amprenta asupra acestui film, fiind cunoscut stilul sau mai ‘special’ de a aborda subiectele. Ca actor, Mel a stralucit in rolul lui William Wallace si a redat vigoarea necesara unui asemenea erou si pe marile ecrane. Scenariul este bineinteles o adaptare mai dramatica si mai spectaculoasa a realitatii istorice, insa nominalizarea la Oscar pentru ‘Cel mai bun scenariu’ spune totul. Randall Wallace a scris un scenariu complex, dinamic, tot ceea ce se asteapta din partea unei povesti ce constituie baza unui film.
In al doilea rand am simtit nevoia de analiza personajul William Wallace si implicit adevaratul sau motiv de a lupta, asa cum este figurat in film. Desi Scotia nu era o tara libera nici pe vremea cand tatal sau traia, Wallace este luat de mic copil de catre unchiul sau si educat in tainele razboiului, constituind ani mai tarziu un adevarat razboi, un om logic ce foloseste forta doar ca ultima solutie. Momentul intoarcerii lui Wallace in satul natal are drept context instituirea legii prin care nobilii aveau dreptul de a lua viitoarele sotii in noaptea nuntii si de a profita fizic de ele. Desi nu era de acord cu aceasta practica, eroul nostru nu i se opune in mare masura; de aceea el se casatoreste in secret. Insa William se dezlantuie deabia cand sotia sa este ucisa, el jurandu-si sa aduca libertate tuturor scotienilor. Asadar, a fost nevoie de moartea fiintei la care tinea cel mai mult pentru a lupta pentru tara sa. Poate intr-un final ar fi avut aceeasi soarta, dar ceea ce face el ulterior reprezinta in sensul cel mai puternic ‘curaj si ambitie’. Desi initial este tradat, el nu renunta si in cele din urma, desi nu traieste pentru a-si vedea visul cu ochii, in mod indirect este cel care aduce Scotiei mult visata libertate. In concluzie, William pune iubirea pe primul loc, tara sa fiind trecuta pe plan secundar. Aceasta libertate demonstreaza ca motivul suferintei este cel care impinge oamenii la fapte mari.
Braveheart este un film de proportii epice, un blockbuster al vremeii sale, o productie premiata cu 5 Oscar-uri la categoriile: ‘Cel mai bun regizor’, ‘Cele mai bune efecte. Cel mai bun sunet’, ‘Cea mai buna imagine’, ‘Cel mai bun machiaj’. Recomand cu placere acest film tuturor celor care nu au avut ocazia de a-l viziona. De fiecare data este o placere sa vad Braveheart, constatand in acelasi timp faptul ca astfel de productii cu greu vor putea fi egalate in viitorul apropiat.
Filmul este deosebit,impresionant, spectaculos și extraordinar.