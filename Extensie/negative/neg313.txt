Pelicula realizata in 3d mai are si dezavantajul unui durate foarte intinse (peste 2 ore). Povestea risca sa oboseasca spectatorii cu o stufosenie de personaje si situatii, dintre care unele repetate in bucla. Eroul nostru e capturat si inchis de atatea ori incat ajungi sa-ti pierzi rabdarea.     In schimb John Carter vine cu o parte comica reusita. E clar ca Stanton e in zona lui de confort cu Woola, cainele martian, si ca spectator simti asta imediat. Iar cand JC indrazneste sa nu se ia prea tare in serios, reuseste sa si distreze privitorul. Scenele contactului cu gravitatia martiana sunt cel mai bun exemplu. Si efectele speciale isi fac treaba -  creaturile fantastice, maimute albe sau extraterestrii cu patru maini, navele spatiale in lupta directa, arhitectura sau peisajele martiene, toate incanta ochiul.    Eroul nostru e cavalerul din Armata Confederatiei transportat fara voia lui pe Marte (aka Barsoom), unde se trezeste transformat in sclav si pus sa lupte in arena precum Spartacus. Parte din costume si distributia secundara bat tot spre Roma Antica. Carter descopera ca zboara ca Superman si o prinde in mrejele sale pe printesa Dejah Thoris. Love is in the air. Zboara aproape ca-n Avatar si are prieteni ca-n Star Wars. Sunt momente cand povestea are accente de Indiana Jones, iar coloana sonora suna a anii ’70-’80. Adica isi respecta punctul de plecare. Pentru ca romanul A Princess of Mars al lui Edgar Rice Burroughs, mai cunoscut pentru aventurile cu Tarzan, a fost scris la 1917 si i-a inspirat pe multi dintre scriitorii de science fiction care au ajuns sa fie ecranizati inaintea lui John Carter.  Filmul este pentru copii, deci in mod normal pentru adulti este un film plictisitor si slab.