M-am dus cu un sac foarte mare la pomul laudat! Mea culpa! Trebuia sa iau ... un saculet doar ! :) Pentru ca pe mine m-a dezamagit filmul lui Luhrman. In ciuda ploii de  aprecieri care pluteste serafic asupra lui! Filmul are calitati indiscutabile, dar are si o seama de defecte care zdruncina puternic pozitia inalta pe care anunta a se aseza. Drept care nu am simtit acea emotie autentica si de neuitat transmisa de productia din 1974, regizata de Jack Clayton si in care au evoluat Robert Redford si Mia Farrow.
Un astfel de proiect indraznet de repunere pe ecran a romanului lui Scott Fitzgerald a fost o intreprindere riscanta, cu miza mare si pierduta din punctul meu de vedere.
Tragismul romantic al  traiectoriei celor doi eroi principali ... Gatsby si Nick, in contextul societatii americane de dupa primul Razboi Mondial � o epoca in plina dezvoltare exuberanta, in goana dupa bogatie, lux, distractie, grandoare, dar o epoca a superficialitatii, minata in profunzimea gandirii, a sentimentelor si a trairii vietii pentru adevarate si meritate idealuri, pierde in acest film mult din substanta profunda a romanului. Si nu pierde neaparat din cauza scenariului, ci din cauza viziunii regizorale.
O viziune a lui Luhrman, un mod de a gandi cinematografic-teatralist perfect pentru Moulin Rouge, dar � deranjant pentru Marele Gatsby. Poate doar scenele marilor aglomerari dansante, unde personajele par uriase marionete manipulate intr-un vartej paroxistic al dorintei exacerbate de distractie si uitare, sa justifice aceasta viziune. Poate doar scena satirica a ping-pongului uman al marionetelor-piese-de-joc-tragic adunate in jurul unei mese si al unui ospat in resedinta Buchanan �sau a unei imense depravari in apartamentul-new-yorkez-cuibusor-de-nebunii al lui Tom �
Ceea ce volatilizeaza complet orice urma palida de dramatism este si acest 3D, complet inadecvat povestii si pe alocuri cu momente penibile, cand siluetele umane sunt ori ciudat de mici in comparatie cu peisajul sau par de-a dreptul decupate de altundeva si lipite in decor.
Sunt momente cand scene cu reale calitati cinematografice pierd din valoare din cauza acestor efecte 3D.
Din pacate, nu la fel de meritorie este distributia feminina, din care expresiva, vivanta si potrivita in rolul de care s-a achitat onorabil, este doar Isla Fisher.
Mare deceptie este Carey Mulligan, care dincolo de faptul ca nu reuseste sa transmita coerent constructia psihologica a personajului sau, superficialitate, lipsa de sentimente si sensibilitate, haul din mintea si inima sa, sau macar ceva simtire, nici macar nu exulta vreo boare de romantism, sau de sex-apeal � asa, ca sa il intelegem cat de cat pe Gatsby incremenit in iubirea sa parca doar la nivel de fantasma � si in cele din urma � unde este talentul, frumusetea si atractia lui Mulligan � cea nominalizata pentru Oscar in �An Education�?

