Urmeaza, in ritmuri de samba, un carusel de intamplari din care nu sunt excluse padurea tropicala cu personajele ei surprinzatoare, agitatia turistica a plajei Ipanema, imaginea iconica a statuii lui Iisus si… chiar un moment trait in favela. Sigur ca nu e favela din Cidade de Deus, suntem totusi intr-o animatie pentru copii, dar realizatorii ofera cateva indicii vizuale puternice. Pe pereti zaresti graffiti-uri, culorile devin mai fade, inghesuiala e din ce in ce mai mare, iluminatul public mai absent, iar pericolul omniprezent – favela e “resedinta” raufactorilor care traficheaza pasaret. 
Chiar daca unele personaje sunt clar inspirate din modele anterioare ce si-au dovedit priza la public – maimutele din Rio miros de la o posta a lemurii si pingunii din Madagascar, iar Lina e o prezenta fizica deja sablon pentru animatii - realizatorii reusesc sa creeze si cateva caractere memorabile. Primul pe lista mea e papagalul Nigel (vocea lui Jemaine Clement). Cel mai intens personaj negativ al filmului uimeste cu amestecul sau de ingeniozitate si sadism provocand explozii de amuzament. Al doilea e buldogul Luiz (vocea lui Tracy Morgan), ale carui bale stau deseori in calea ajutorului pe care el vrea sa-l ofere amicilor sai zburatori. 
Uneori te invita la dans, alteori te umfla de ras, oricum reuseste sa te tina mereu in priza, asta e esenta lui Rio, cu siguranta nu cea mai originala animatie posibila, dar una care dovedeste ca o reteta cunoscuta, dar foarte bine aplicata, inca isi poate gasi loc in sufletul spectatorului. Eu l-am vazut subtitrat si in 3d, dar am senzatia ca e la fel de reusit si in (doar) doua dimensiuni si dublat pentru cei care nu vor sa se chinuie cu ochelarii pe nas si traducerea pe ecran. 
Filmul este frumos, bun si placut.