Cand cel mai mare regizor in viata, Steven Spielberg si cel mai mare actor in viata, Daniel Day-Lewis isi unesc fortele si talentul, rezultatul nu poate fi decat o capodopera. Lincoln este o noua reusita cinematografica pentru cei doi, un film plin de forta si care demonstreaza ca Spielberg nu si-a pierdut maestria. Daniel Day-Lewis nu are rival la Hollywood, cu inca o interpretare de zile mari, intr-un film pe care oricine trebuie sa-l vada.
Steven Spielberg s-a ferit sa faca un film biografic despre intreaga viata a celui de-al 16-lea presedinte american si a ales sa se concentreze in filmul sau pe cel mai important moment din viata: amendamentul prin care se interzice sclavia pentru totdeauna in America si ultimii 3 ani din viata lui. Spielberg a avut ca inspiratie cartea  "Team of Rivals: The Political Genius of Abraham Lincoln."
Actiunea incepe in 1865, in timp ce Razboiul Civil American se indreapta implacabil catre final. Presedintele reales Abraham Lincoln (Daniel Day-Lewis) incearca sa treaca Amendamentul care va interzice pentru totdeauna sclavia in Statele Unite. Insa obiectivul sau este o cursa impotriva timpului pentru ca pacea se poate instala oricand iar daca pana atunci amendamentul nu se voteaza, statele sudiste il vor opri pana sa ajunga lege. 
Lincoln este o dovada a magiei care apare atunci cand un actor se indragosteste de personajul sau, iar Daniel Day-Lewis ESTE Lincoln in fiecare minut, in fiecare scena, in fiecare cadru, in fiecar replica  pe care o rosteste. Day-Lewis este unic la Hollywood prin modul in care te face sa uiti de fiecare data ca in spatele personajelor sale se afla un actor, el insusi devine fiecare personaj pe care-l joaca. In filmul lui Spielberg, Lincoln nu este doar un presedinte determinat sa faca bine, ci un intelept, care vorbeste in pilde, se opreste sa faca glume si chiar rade la propriile sale glume. Daniel Day-Lewis il joaca sigur pe el, dar este si autoritat atunci cand incearca sa-i convinga pe cei din Congres ca sclavia trebuie incheiata.
Lincoln isi merita pe deplin cele 12 nominalizari la Oscar: pentru mine este un film complet, regizat cu maestrie si interpretat magistral. Daniel Day-Lewis mi-a demonstrat inca o data ca isi alege rolurile cu atentie si ca efecti, traieste personajele pe care le joaca. Nimeni nu este ca el la Hollywood. In cursa pentru Oscar, Lincoln este preferatul meu. Are pronfuzime, interpretari, regie, coloana sonora magica a lui John Williams, ingrediente care ii asigura locul in topul celor mai bune filme facute vreodata, despre care se va vorbi pentru totdeauna.
Steven Spielberg. Daniel Day-Lewis. Abraham Lincoln sunt trei nume mari, care puse unul langa altul dau un singur lucru: o capodopera, iar Lincoln este un film pe care oricine ar trebui sa il vada macar o data in viata.

