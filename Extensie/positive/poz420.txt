Tuesdays with Morrie (Lecție de viață), apărut în 1999, ecranizează romanul cu același nume scris de Mitch Albom. Filmul descrie întâmplări reale din viața lui Mitch Albom și ultima parte a vieții profesorului său, Morrie Schwartz.
Albom îl vede întâmplător la televizor pe fostul său profesor și află că acesta este bolnav de scleroză laterală amiotrofică, o boală incurabilă. Își amintește de promisiunea ce i-o făcuse la terminarea facultății de a-l vizita cândva și deși trecuseră 16 ani de atunci se duce să-și vadă profesorul.
Întâlnirea se repetă și în fiecare zi de marți Albom ia avionul și zboară din Detroit în New England pentru a sta de vorbă cu profesorul său, pentru că “odată ce înveți cum să mori, înveți cum să trăiești”. Fiecare întâlnire este pentru Albom o nouă lecție de înțelepciune despre sensul vieții.
Lecțiile de marți au avut loc timp de mai multe luni, luni în care Albom învață despre viață, despre moarte și ce înseamnă fericirea. Morrie Schwartz a murit pe 4 noiembrie 1995, punând capăt șirului de lecții și durerilor insuportabile pe care i le provoca boala.
Realizat conform poveștii lui Mitch Albom, este un film despre ce putem învăța pe patul de moarte despre viață și, totodată, ultimul film în care a jucat Jack Lemmon. Pe lângă “Tuesdays with MorrieI” îți recomand și celelalte filme din lista de filme motivaționale și care inspiră.
Filmul este deosebit. Povestea este emotionanta si frumoasa.