Desi o parte dintre criticii de peste ocean au spus ca acesta este mai slab decat primul, Guy Ritchie a adus o nota de rafinament si a reinventat vizual cu totul filmul, astfel incat, la final, Sherlock Holmes 2: Jocul umbrelor, ajunge sa iti placa si mai mult.
In partea a doua, Sherlock Holmes are de infruntat cel mai periculos dusman. O noua minte criminala stralucita este in libertate - Profesorul Moriarty (Jared Harris)- si nu numai ca ii este egal lui Holmes ca intelect, dar capacitatea lui de a face rau, combinata cu lipsa constiintei ar putea sa ii confere un avantaj asupra renumitului detectiv.
Cand Printul Incoronat al Austriei este gasit mort, probele, asa cum le-a interpretat Inspectorul Lestrade (Eddie Marsan), duc spre sinucidere. Dar Sherlock Holmes deduce ca printul a fost victima unei crime - o crima care este doar o mica piesa dintr-un puzzle mult mai mare si mult mai monstruos, pus la cale de Profesorul Moriarty.
Imbinand afacerile cu placerea, Holmes merge pe urmele indiciilor la un club secret al gentlemenilor, unde el si fratele lui, Mycroft Holmes (Stephen Fry) ciocnesc in cinstea ultimei nopti de burlac a lui Dr. Watson. Acolo Holmes o intalneste pe Sim (Noomi Rapace), o tiganca ghicitoare, care vede mai mult decat spune si a carei implicare fara voie in moartea printului o face urmatoarea victima a criminalului. Holmes reuseste, cu greu, sa ii salveze viata si, drept rasplata, ea accepta sa il ajute.
Investigatia devine si mai periculoasa, ducandu-i pe Holmes, Watson si Sim de-a lungul continentului, din Anglia in Franta, Germania si intr-un final Elvetia. Dar vicleanul Moriarty e mereu cu un pas inaintea lor, pe masura ce urzeste o panza a mortii si distrugerii - totul parte dintr-un plan care, daca va reusi, va schimba cursul istoriei.
Filmul merita vazut este bun!