Nimic nou sub soare! “Van Wilder 3” este ca o plimbare pe o carare batatorita de milioane de ori. Asa ca va spun fara nici un regret ca nu pierdeti nimic daca nu-l vedeti. E aceeasi poveste nasoala despre un baiat american frumusel, ajuns la colegiu, unde, desi boboc, face legea. Adica cucereste toate gagicile cu doua vorbe (denigrarea pitipoancelor de pe la ei e in floare), le foloseste, dupa care trece mai departe. Pana da de una care se lasa greu, si, dupa cum este scris in codul genetic masculin, i se aprind calcaiele dupa ea. Ati vazut faza in zeci de filme in acelasi gen asa ca nu va va fi greu sa va imaginati ca fata are la randul ei un “gagiu”, mai tantalau (intotdeauna cu intentii ascunse), caruia nu i s-a daruit inca… Si care se va “duela” cu eroul nostru. Sau cu gigoloul nostru, mai bine zis. Si cine credeti ca ii va culege floarea?! Ati ghicit.
Penibilitatea continua la orice nivel al filmului. De la secta gagicilor care se abtineau de la sex (stati linistiti, are grija nea Wilder al nostru sa produca o blasfemie in toata regula), la directorul scolii, un militar zevzec pus acolo pentru a-l contra pe erou (un Mr. Belding inmultit cu 10, in lupta cu un Zack Morris inmultit doar cu 3 – cine stie de “Saved by the Bell/ Salvati de clopotel” cunoaste personajele enumerate) si terminand cu imbecilitatile obisnuite (party-uri, sani, saruturi lesbiene), “Van Wilder: Freshman Year” este un film care face de ras titlul lansat in 2002, cand Ryan Reynolds (“X-Men Origins: Wolverine”, “Fireflies in the Garden”) facea privitorii sa vibreze.
Nu va pot opri sa-l urmariti, sunt filme cu lipici, va pot doar influenta parerea. Si nu ezit sa o fac! E infect, pueril, porcos, inuman, copiat, rusinos, de trecut cu vederea, ieftin, periculos… de prost. Am obosit! Totusi, i-am dat nota 3 pentru ca este filmat decent (am vazut mult mai rau, cautati pelicule carora le-am dat rusinosul calificativ 1). Despre actori?! Pe Van Wilder-ul de 2009, Jonathan Bennett, il stiu din “Mean Girls”. Nu pot sa spun ca nu se descurca in rolul dat, dar… Poate ar trebui sa o iei pe urmele primului Van Wilder si sa ajungi in filme decente. Restul distributiei? No-name-uri.
Scurt si la obiect, cine are curajul sa nu se uite la “Van Wilder: Freshman Year”? Sunt curios. Sa lase aici un comentariu, sa-l laud ca e “meserias” si ca rezista “tentatiilor”. Hai pa!