Woody Grant (Bruce Dern) este gasit pe strazile din Billings de un politist si luat acasa de fiul sau, David (Will Forte). Batranul sustine cu seninatate ca a castigat un premiu de 1 milion de dolari si ca trebuie sa ajunga in Lincoln, Nebraska sa-l ridice. Familia il i-a peste picior. O escrocherie ieftina care n-are cum sa fie adevarata. Woody isi ridica in cap sotia (June Squibb) si pe cei doi fii atunci cand se incapataneaza sa plece de unul singur sa-si ia banii. Incrancenarea pare sortita esecului dar atunci cand se astepta mai putin David este de acord sa mearga cu el pana la sediul respectivei firme. In drumul lor spre Nebraska, cei doi fac popas in Hawthorne, orasul natal al lui Woody. Asa cum se intampla de fiecare data, demonii trecutului isi fac aparitia in acest moment. Prieteni falsi care l-au pacalit, o familie care lancezeste in fata televizorului asteptandu-si obstescul sfarsit intr-un oras in care nu se intampla nimic. O fosta iubita resemnata, o nevasta cu gura bogata si un fiu care incearca sa-si regaseasca tatal. Nimic din “Nebraska” nu-ti ofera un minut de entertainment de tip blockbuster si te gandesti cum oare are sansa acest film sa castige un premiu in categoriile in care a fost nominalizat. “Nebraska” nu are nevoie sa-si vada valoarea confirmata la Oscar-uri pentru ca te cucereste prin candoarea privirii unui batran care pare ca nu intelege nimic din ce se petrece in jurul sau.
Orasul Hawthorne pare sa devine un ring de box pentru Woody, un batran care nu vrea nimic mai mult decat sa se duca sa-si ridice un premiu. Te intrebi pe parcursul filmului daca omul nu vrea de fapt sa aiba un ultim drum alaturi de fiul sau, o sansa sa repare ce se mai poate repara dintr-o relatie fragila si mentinuta in viata prin simpla legatura de sange. In “Nebraska” nu avem declaratii de dragoste, nu au loc revelatii uimitoare dar cu fiecare dialog purtat intre Woody si Kate, Woody si David, Woody si Ed (Stacy Keach) un prieten perfid si fara onoare, Ross (Bob Odenkirk) un frate batran, garbovit si detasat de tot ce se intampla in jurul sau, descoperi ca lumea lui Woody nu exista. Este un chin in care este obligat sa navigheze, un iad pe care si l-a construit prin atitudinea indiferenta. Nimeni nu-i perfect, nimeni nu cauta sa se schimbe iar David devine un martor fara voie care pune cap la cap un puzzle de familie de care n-ar fi dorit sa aiba habar. Familia Grant nu este familia care sa fie unita la bine si la greu, prietenii te baga in seama atunci cand ai ceva care le este lor util. Pentru Woody ramane simpla oportunitate de a fi alaturi de fiul sau David, singura persoana care nu-l lasa balta.
Bruce Dern, June Squibb si Will Forte joaca exceptional. Nu exagereaza, nu cauta sa te faca sa-i placi, sa tii cu ei, sa astepti cu sufletul la gura tot soiul de revelatii, redescoperiri pe sine si minuni ce au darul sa-i faca sa-si schimbe felul de a fi. June Squibb a primit o nominalizare la premiul Oscar pentru cea mai buna actrita intr-un rol secundar. Slabe sanse s-o vedem pe aceasta batranica care joaca rolul unei nevaste cu gura sloboda ca va multumi celor dragi cu trofeul in maini – asa cum speram s-o vad in 1998 pe Gloria Stuart ca pleca acasa cu Oscarul pentru rolul din Titanic. Bruce Dern te induioseaza prin mimica fetei, prin gesturi, prin tonul vocii. La fel. Acolo unde Matthew McConaughey si Leonardo DiCaprio se lupta pentru statueta aurie doar o minune ar aduce premiul in bratele lui Woody Grant. Poate Bob Nelson sa aiba mai mult noroc la sectiunea cel mai bun regizor, poate Alexander Payne va da peste cap toate socotelile si sa iasa victorios din Dolby Theatre. Filmul este exceptional, Poveste este superba si merita sa fie bagata in seama mult mai mult.
Filmul este frumos si bun. Merita vazut!