Intelegerea si comunicarea cu toate speciile care isi impart acest extraordinar univers al oceanelor.
Prin urmare, acesti “prieteni” ai mei, alaturi de celelalte personaje ale filmului sunt dotate cu multe dintre micile si marile calitati si defecte umane, care ies la iveala in noua aventura propusa, Evadarea din Paradis! Un Paradis artificial construit de catre oameni, spre luxul si desfatarea lor, dar in detrimentul ecosferei oceanice. Pentru ca exemplare din multele specii oceanice sunt braconate cu salbaticie, capturate si inchise in colivia de aur a Paradisului inselator – un acvariu imens – undeva in Paradisul terestru Dubai.
Asa ajung Sammy si Ray alaturi de pestele-balon Jimbo, Lulu – homarul cu personalitate multipla, Big Boss – micutul calut de mare cu aere si vocatie de mare sef-strateg intru planuri de evadare (slujit si periat de doi tipari fruntuziti :) )  si nu in cele din urma, o ceata de pinguini simpatici. Nepoteii Ricky si Ella reusesc sa scape din capcana Paradisului, expulzati dimpreuna cu spalarea si golirea bazinului-carantina. Insa pentru ei, fara experienta, oceanul este inselator, capcanele si dusmanii ii pandesc la fiecare pas, astfel incat bunicii trebuie musai sa evadeze si sa-si recupereze nepotii. Ricki si Ella sunt ajutati de o mica caracatita roz, dimpreuna cu mama ei, astfel incat ajung fata in fata cu bunicii lor si ceilalti “pensionari”, despartiti insa de zidul invizibil, dar foarte real al “Paradisului”. Ingeniozitatea, imaginatia si determinarea prizonierilor sunt hotaratoare si cu sprijinul unei armate de mici sepii posesoare a norilor de cerneala, un plan magistral conduce la pacalirea turistilor, a administratorului Perlei Marii si a paznicilor. Marea poarta a inchisorii se deschide si prizonierii iau drumul libertatii. Cu exceptia micutului las ticalos, BigBoss :).
O animatie extraordinara, care confera personajelor mutrite dragalase sau infricosatoare (dupa caz), intr-un ocean ale carui strafunduri ne sunt fermecator aduse in fata ochilor cu o paleta cromatica veridica si cu aportul tehnologiei 3D, aceasta a doua serie a aventurilor lui Sammy ne spune noua, oamenilor, o poveste frumoasa despre animalute pe care trebuie sa invatam sa le cunoastem, sa le iubim si sa le respectam. Si daca intelegm asta, vom sti sa le respectam dreptul la viata in libertate!
Coloana sonora originala a filmului este realizata ca si la prima serie, de Ramin Djawadi si este vie, colorata si amuzanta.
Sunt convinsa ca nepotii celor de varsta mea :) vor fi fericiti sa-i cunoasca pe nepotii lui Sammy si Ray si sa urmareasca noile aventuri ale dragalaselor testoase. Dar bag mana in foc ca si bunicii (unii dintre ei) vor fi incantati de acest film.