Ca sa spun drept, nu ma asteptam la o surpriza atat de pozitiva din partea acestei productii. Dar cunoscand calitatea profesionala, simtul artistic, ravna fara margini si devotamentul total pentru cauzele in care crede puternic -  ale Adei Solomon, am fost extrem de motivata sa particip la aceasta vizionare pe care revista TABU si echipa de realizatori au dedicat-o bloggerilor. O actiune de promovare inteligent tintita!
Si dupa cum spuneam, surpriza mea si satisfactia intelectuala dupa vizionarea acestei productii, au fost maxime.
Pentru ca scenaristii au transformat cu mult talent, abilitate, inteligenta cinematografica si empatie umana, o poveste de viata aparent banala si comuna multora dintre noi, intr-o lectie de viata. O lectie de viata despre forma fara fond – mai bine zis – cu fond viciat! Forma reprezentand-o relatiile interumane, de dragoste, de daruire, de prietenie, construite intre membrii unei familii, fara sa existe de fapt fondul unei reale cunoasteri si intelegeri nascute dintr-o adevarata comunicare. Nevoia de comunicare l-a ridicat pe om deasupra celorlalte vietuitoare. Lipsa comunicarii sau comunicarea superficiala, modifica uneori in mod maladiv psihicul si libera dezvoltare a personalitatii umane.
Ne-au introdus calm, degajat, cu sinceritate si naturalete, in universul restrans si sordid al unei familii traitoare la bloc. Multi dintre spectatori au o strangere de inima privind imaginile relevate de obiectivul care isi plimba ochiul peste inghesuiala de mobilier imbatranit si trist, peste cartile si obiectele raftuite de-a lungul peretilor, peste aceeasi vesnica bucatarie intalnita in sute si mii de blocuri…O lume intepenita in timp… si Dumnezeule … pungile de plastic impaturite si pastrate cu sfintenie … pentru a fi refolosite cu multa parcimonie… Am ras … Multi spectatori rad….Dar e rasul eliberator-nervos, care sparge bariera unei mari tristeti. Caci lumea mica si dramele mici ale acestei familii in casa careia intram – par banale la scara universala, insa multiplicate…formeaza lumea in care am trait si in care unii… mai traiesc. Felicia a evadat din aceasta lume, aparent, caci cordonul ombilical inca o aduce acasa an de an. In speranta ca se va regasi, ca se va intelege pe ea, ca ii va intelege si ierta pe ceilalti si ca familia o va cunoaste si intelege pe ea, cea care este cu adevarat.