Lance Hammer, regizorul si scenaristul acestui proiect, pare sa aiba sange de roman. Astfel nu-mi explic asemanarea filmului sau cu numeroasele proiecte iesite de pe piata de film autohtona. “Ballast” nu lasa nici o clipa impresia ca vine din patria care a inventat entertainment-ul. Bine, daca luam subiectul abordat si-l desfacem in patru, Hollywoodul nu are de-a face cu o astfel de poveste de viata. Numai ca, pe buna dreptate, astepti mai mult de la americani. Gresit, filmul este filmat ca la noi, cu multe, extrem de multe momente moarte, cu personajele plimbandu-se agale, pe jos sau cu masina, sau contempland cine stie ce (cer, campii, pereti, etc.). Asteptam infrigurati sa se intample ceva care sa ne scoata din amortire. Dar nu ni se dau multe sanse. Stam si-l urmarim pe Lawrence (Micheal J. Smith Sr.), un barbat de culoare, cum isi plange fratele geaman ce s-a sinucis in debutul filmului. Si atat, omul pur si simplu sta in casa, si refuza sa mai intreprinda vreo activitate.
Ca totusi sa nu punem geana peste geana domnul Hammer mai adauga cateva personaje – James (JimMyron Ross), fiul celui decedat, si Marlee (Tarra Riggs), mama acestuia din urma. Ei sunt cei care iau contact cu Lawrence, pelicula incercand sa surprinda schimbarile prin care trec cei trei dupa trecerea in nefiinta a sinucigasului. Asa, si apoi stam si ne blestemam zilele incercand sa intelegem care-i rostul povestii. James are probleme cu drogurile. Fain, am mai vazut. Mama e saraca lipita si nu stie ce va face maine pentru a-si creste fiul. Fain, am mai vazut. Lawrence nu se regaseste si are ganduri sincigase. Fain, am mai vazut.
Filmul este urat, dezamagitor, frustrant, enervant, plictisitor, mediocru, slab, jalnic, groaznic, scandalos, prost, obositor si penibil. Datorita acestui fapt nu pot sa recomand nimanui aceasta opera de prost gust.