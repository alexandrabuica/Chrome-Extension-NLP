Surf? Nu prea o sa vedeti in pelicula aceasta! Serios! O sa scriu cel mai scurt post posibil pentru un film care m-a plictistit de moarte! De ce? Pentru ca “Surfer, Dude”, catalogat pe nedrept comedie, este, de fapt, o “oda” inchinata surfului, “ierbii” si vietii “libere”. Doar atat! Nici un plot! Nu tu actiune! Avem in prim plan un surfer celebru, Steve Addington (Matthew McConaughey – “Tropic Thunder”, “We Are Marshall”, “Failure to Launch”), caruia i se propune sa participe la un reality show, gen “Big Brother”, unde cativa surferi celebrii si niste “parasute” trebuie sa-si traiasca viata.
Numai ca, “idealistul” nostru erou refuza o “carca” de bani preferand sa-si continue viata pentru… pasiunea lui, surful. Asta spre dezamagirea promotorului acestui show, un fost surfer, Eddie Zarno (Jeffrey Nordling – “Flight 93”, “Home of the Brave”), care va incerca sa-l “convinga”, prin marsavii, sa participe la “Free Surfer” (numele emisiunii).
In rest, vom vedea cum sta baiatul nostru vreo doua luni asteptand sa vina valul… “sa-mi ia calul”! Desi filmul e  cu capre! La modul serios! Apare cantaretul country Willie Nelson, pe care l-ati vazut si in “Swing Vote”, in rolul fermierului Bob care… normal, dupa cum am spus, creste capre. Vreo 300! Total irelevant pentru actiunea filmului, dar demn de notat pentru a va face sa intelegeti ce e cu posterul acestui film (cu caprite agatate printr-un copac; sa fie oare “fumurile” de vina?)!
Si cum sta Steve al nostru privind zi de zi marea incredibil de calma, decide sa “posteasca”, doar-doar o da Domnul un val pe gustul sau! Nu tu femei, nu tu droguri! Asta pana apare o femeie “sensibila”, intruchipata de Alexie Gilmore (“Definitely, Maybe”, “The Devil Wears Prada”), care-l cucereste!
Inaintea ei mai vedem cateva perechi de sani si o blonda doritoare sa participe la renumitul serial cu salvamari, “Baywatch”, jucata de Sarah Wright (The House Bunny”). Cam atat! Ba nu! Il uitam pe Woody Harrelson (“Sleepwalking”) care se “reinventeaza” credibil in impresarul pletos (desi el cheleste) al lui nenea McConaughey! Iar pe “dude” asta din urma il puteti vedea “in the shadow, full frontal naked”! Sa mor daca e mai mult de atat. Multa piele bronzata si pasiune pentru un sport pe care nu prea il vedem prin film. Trist!