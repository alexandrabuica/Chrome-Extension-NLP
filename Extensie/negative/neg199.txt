Am gasit candidatul perfect pentru cel  mai penibil film al anului. “Magic man” e atat de prost incat m-am rusinat chiar si pentru ca l-am ales pentru un review. Bine, vina primordiala a fost a numelor cunoscute, aflate in umbra de ceva vreme, e adevarat, cele care au ales sa-si asocieze imaginea cu un astfel de produs. Scenariul e zero barat. Si un copil de clasa a treia poate scrie o poveste ca cea care ne fura din timpul pretios.
Eu? Sunt cam sado-maso daca am rezistat pana la final, dar trebuie sa ma iertati, doream sa ma asigur ca am ghicit cine e criminalul dornic de atentie, dupa cum bine exprima replica din debut. Mai mult, as fi vrut ca finalul sa salveze modul de a filma, monta, juca un film care ar intra cu greu si in grila Pro TV-ului. Ar fi trebuit sa aflam care este rostul multiplelor crime din film. Dar nu, ca sa fie siguri ca vom uri clipa in care l-am ales, responsabilii pentru “Magic Man” dau cu bata in balta la mare arta. Nu aflam ce a urmarit criminalul. Filmul se termina. Brusc. Cred ca se scursese timpul de emisie.
In concluzie, exista cativa actori trecuti (ii adaugam si  pe Robert Davi sau Ling Bai) care vor sa faca un ban. Cinstit. Pacat ca din cauza lor vom cadea mereu victima acestor penibilitati. De aceea ar trebui sa devenim mai precauti cand ii mai intalnim.
Sa fiu scurt! Tatiana vine impreuna cu doua prietene (nu conteaza numele) la Vegas pentru a urmari un spectacol de magie al celebrului Darius (Zane). Cele doua sunt ucise brutal in doua seri consecutive. Toate probele indica catre un fost magician, cel care de fapt a chemat-o pe Tatiana in Vegas. De ce? Pentru a-i explica cum i-a fost ucisa mama, fosta lui asistenta. O prostie! De fapt, va spun ca trebuie sa fi vazut putine filme politiste pentru a nu-ti da seama din secunda unu ca cheliosul magician este cel care este raspunzator de tot ce (nu) se intampla. Dupa care, STOP! Se termina. Pe cuvant. Daca vreti autoflagelare va recomand “Magic Man”.