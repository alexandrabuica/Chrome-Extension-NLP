Jason Statham si-a facut debutul in lumea filmului in 1998, cand Guy Ritchie l-a distribuit in cunoscutul Lock, Stock and Two Smocking Barrels. De atunci si pana acum, Statham a jucat in nu mai putin de 25 de filme, lansand cel putin doua filme pe an. Actorul britanic s-a impus la Hollywood ca un superstar al filmelor de actiune si si-a castigat milioane de fani. 
Killer Elite: Infruntarea este cel mai recent film al sau, un thriller plin de actiune si suspans, in care Jason Statham este acompaniat de Robert De Niro si Clive Owen. Gary McKendry a vrut ca debutul sau regizoral sa fie cu un film antrenant, la care spectatorii sa nu se plictiseasca si a caror adrenalina sa fie ridicata la maxim pe tot parcursul vizionarii filmului. Iar in mare parte, i-a iesit.
Clive Owen are parte de cel mai interesant personaj din film. Dupa ce Spike (Clive Owen) a suferit un accident intr-una din misiuni, acum sta pe bara, dar nu poate sa ramana pe dinafara, asa ca atunci cand Danny incepe sa ii ucida din fostii sai oameni, intra si el in actiune pentru a-l vana. Insa Spike nu are nici o cauza pentru care lupta, ci o face doar din dorinta de a mai simti din nou adrenalina pe care odinioara o simtea cand pleca in misiuni.
Jason Statham se intrece pe sine, executand niste cascadorii inedite - trebuie urmarita cu atentia scena in care este legat de scaun si tot reuseste sa isi anihileze inamicii- dar isi pastreaza acelasi stil calm de interpretare, care i se potriveste de minune.
Desi este un film curat si bine realizat, ai senzatia ca ceva lipseste sau ca totul este mecanic. Insa filmul merita vazut macar pentru Jason Statham, care are acelasi farmec ca si  celelalte productii care l-au facut celebru.
Killer Elite: Infruntarea se incadreaza perfect in profilul filmelor de actiune ale lui Jason Statham: este plin de actiune, rasturnari de situatie, scene incredibile si multe ocazii in care Statham este eroul. Fara sa iasa cu nimic in evidenta, Killer Elite: Infruntarea ramne un film potrivit pentru  fanii lui Jason Statham.
Pelicula este buna, mi-a placut.