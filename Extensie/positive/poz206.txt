Killer Joe este un film pe care nu-l recomand tuturor, dar care presimt ca va atrage exact publicul de care are nevoie: spectatorul cu mintea deschisa, stomacul puternic si lipsit de inhibitii.
Filmul este regizat de William Friedkin, cel care a dat cinematografiei unul dintre cele mai inspaimantatoare filme horror – Exorcistul, si care la cei 77 de ani ai sai, ne serveste inca un meniu de tip fast food plin de scene crude si violente. Killer Joe un film despre familii denaturate, despre pierderea inocentei si despre razbunare, povestit in nuante inchise si presarat pe alocuri cu umor negru de calitate.  Comparat de catre critici cu filmele fratilor Coen, in special Blood Simple sau No country for old men, Killer Joe este un thriller noir bine regizat cu un twist interesant si cu personaje tulburatoare de care iti vei aminti multa vreme de acum inainte. 
Filmul este o adaptare a unei piese de teatru scrisa de Tracy Letts si cu toate ca filmul este departe de a fi teatral, simti ca s-a dat mare atentie la dialog iar asta ajuta foarte mult la construirea personajelor. Cu toate ca povestile lor sunt departe de a fi credibile, dialogurile si personajele sunt atat de bine creionate incat nu-ti mai pui intrebari legate de logica sau morala.
Personajele fac tot filmul: il avem pe texanul Matthew McConaughey in rolul lui  Killer Joe, care are doua indeletniciri care se bat cap in cap: el este serif si ucigas platit. Personajul mi-a adus putin aminte de seriful psihopat din The Killer inside me, interpretat de Cassey Afleck, care avea aceeasi dualitate si aceeasi inclinatie spre violenta. Matthew este perfect in rolul serifului elegant si manierat sub palaria caruia se ascunde un psihopat de toata frumusetea. Adica exact genul de personajul care te uimieste neincetat prin simplul fapt ca iese din tipologii.
Killer Joe este un film in care practic toate personajele sunt negative dar fiecare reuseste sa te cucereasca intr-un fel. Intriga se construieste natural si te trezesti direct in mijlocul unor evenimente sinsistre iar finalul iti ofera un twist neasteptat. Killer Joe este un film mai neobsinuit si greu de catalogat a carui valoare este ridicata mai ales de performanta actoriceasca a protagonistilor.
 