Din pacate insa scenaristii i-au pus in carca un personaj asemanator unui cocktail atomic pe principiul cu cat mai mult, cu atat mai bine, care n-are nicio sansa de succes dintr-un motiv relativ simplu: nu are niciun pic de credibilitate in ochii spectatorului. Mai mult mahmura decat treaza, consumand o lista insuportabila de substante interzise, cu o filozofie educationala rezumata succint la “movies are the new books”, cruda, rautacioasa, sarcastica si mergand chiar pana la un furt minor... e destul de greu sa o iubesti. Dar eu as fi dispus sa o fac! Totusi, cand toate cele descrise mai sus se petrec la vedere, iar restul personajelor adulte nu reactioneaza... filmul aluneca intr-un American Pie rasturnat in care eroii nu mai sunt scolari, ci cadre didactice. Lucru care la prima vedere poate parea plauzibil daca stam sa ne gandim ca de la inceputurile placintei americane si pana acum au trecut un numar numai buni de ani pentru ca gasca lui Jim sa ajunga in campul muncii, de ce nu chiar in invatamant? Dar adulti comportandu-se leit unor liceeni teribilisti???... Aici e clar: lucrurile au luat-o serios pe aratura. In goana dupa un subiect proaspat de comedie, scenaristii au incurcat rau borcanele.
   Tot ei, Gene Stupnitsky si  Lee Eisenberg in buletin, sunt singurii responsabili si pentru faptul ca Bad Teacher nu functioneaza ca un film. Functioneaza ca o serie de momente comice separate cu cateva personaje comune. Unele momente sunt mai reusite, altele mai putin. Sexual, vulgar, de toaleta, prafuit, resapat, fie el cum o fi, umorul e acolo. Se putea mult mai rau, vezi esecul Hall Pass. Dar de aici si pana la un film bun... e cale lunga, iar Bad Teacher  nu se leaga intr-un tot unitar si coerent, nu dezvolta nimic, iar “transformarea” din final e mai degraba rezultatul unei baghete magice decat a unei tranzitii vizibile pe ecran. 
Filmul este slab, plictisitor si obositor.