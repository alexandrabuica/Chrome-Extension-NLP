Ceea ce aduce un plus enorm  acestui film sunt  umorul si replicile spumoase. Simon Pegg este cel mai simpatic, in rolul geniului in computere si are parte de cateva secvente cu Jeremy Renner absolut delicioase, amestecate cu actiune si umor. Jeremy Renner, despre care s-a spus ca ar putea fi un inlocuitor perfect pentru Tom Cruise in franciza, isi joaca perfect rolul. Ii vezi frica pe fata atunci cand e prins in situatii extreme, dar este credibil si in scenele explozive.
Paula Patton, o necunoscuta pana acum, se incadreaza perfect in peisajul plin de explozii si testosteron. Carismatica si extrem de frumoasa, sigur veti mai avea ocazia sa o vedeti pe marile ecrane dupa acest film.
Dupa Brian de Palma, John Woo si J.J. Abrams, Brad Bird, cunoscut pentru animatii ca The Incredibles sau Ratatouille, pare o alegere cel putin ciudata. Dar s-a descurcat mai mult decat onorabil, criticii de peste ocean numind deja acest film cel mai bun din toate seria Misiune: Imposibila. Si la cum arata Misiune: Imposibila – Ghost Protocol, ai zice ca Bird face thriller-e de ani de zile.
Misiune: Imposibila -Ghost Protocol este printre cele mai bune filme de actiune din acest an, care are parte de o imbinare perfecta intre un scenariu inteligent si scene explozive care va vor taia rasuflarea.
Timp de 2 ore, pregatiti-va pentru o cursa contracronometru, care o sa va ridice nivelul adrenalinei la cote maxime, intr-un thriller captivant care aduce aminte de zilele bune ale filmelor inteligente cu spioni.
Pelicula este exceptionala.