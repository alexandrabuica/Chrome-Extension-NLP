Este interesant din cand in cand de vazut si cate un film mai putin reusit din cariera unui cineast prolific cum a fost Hitchcock. Este cazul lui Secret Agent, film de spionaj cu sageti anti-germane realizat in perioada acumularii tensiunii politice dinaintea celui de-al doilea razboi mondial, desi actiunea se petrece in timpul primului razboi mondial. Inspirata din doua povestiri a lui Maugham, actiunea filmului contine cateva elemente de intriga specifice lui Hitchcock – actiunea se petrece in Elvetia neutra, in care o pereche de spioni englezi deghizati in sot si sotie primesc misiunea de a opri cu orice pret un spion german, iar punctul culminant al intrigii se petrece intr-un tren care traverseaza Europa in razboi. Cu orice pret este si cu pretul unei crime, si cu riscul de a lichida un om nevinovat. 
Ce dilema psihologica si ce ocazie de a construi o poveste interesanta in jurul acestei perechi de spioni care ucid un om nevinovat – ocazie insa cu totul ratata. Din pacate, focusul lui Hitchcock si al scenaristilor se indreapta spre intrigile politica si sentimentala care amandoua par desuete in ochii spectatorului de astazi.
Secret Agent este departe de a fi un punct de reper pentru creatia lui Hitchcock.