Alex, Marty, Melman si Gloria nu mai au spontaneitatea si creativitatea de altadata. In schimb Madagascar 3 isi supraincarca senzorial spectatorul si il agita pana la nivelul unui film de actiune.
Bine ca nu lipsesc pinguinii. Kowalski, Skipper, Rico si Private, personaje secundare cu un succes nebun la public, isi fac treaba in nota obisnuita, dar sunt cumva inghititi intr-un val numeros de aparitii noi – toata pleiada de animale ale Circului Zaragoza (parte din ele cu diverse interese romantice fata de vechea garda din Madagascar) si Chantel DuBois (voce imprumutata de Frances McDermond), personajul negativ portretizand o politista de animale monegasca (pentru americani Monaco=Franta, dar sa nu facem un capat de tara din asta). Toate personajele noi sunt reusite, insa functioneaza strict la nivelul pruncilor. Ca de altfel si tiparul povestii. Similar cu Tom si Jerry sau Wile E. Coyote si Road Runner. Animalele fug, Chantel le ia urma, animalele fug, Chantel le gaseste, animalele scapa, Chantel nu se lasa. Si tot asa. Clasic si functional, hiperdinamic si galagios, dar mult sub ce au livrat filmele anterioare.
Cu muzica ramasa la locul ei in reteta filmului - DuBois are un moment Je ne regrette rien comic, iar King Julien aranjeaza la final o coregrafie Afro Circus, mesaje cinstite si o neliniste permanenta pe ecran, Madagascar 3 se va descurca de minune in ochii spectatorilor mici. Cei mari raman doar cu amintirile. 
Filmul este unul bunicel, mai mult pentru spectatorii foarte tineri, dar poate fi vazut si de cei mari, gradul de amuzament este sufiecient de bun.