Am ales pentru acest Craciun trei filme pe care doream sa le revad (in cazul lui Polar Express) sau sa le vad pentru prima data, in cazul celorlalte doua, pe care o sa vi le prezint zilele urmatoare, avandu-l in primplan pe un actor ce nu are nevoie de prezentare, este vorba de Jim Carrey. “The Polar Express” este un film de familie, perfect pentru cei care au uitat aroma sarbatorilor de iarna, cei care nu mai sunt cuprinsi de spiritul Craciunului si au nevoie de un stimulent pentru a se intoarce la credinta in Mos Craciun.
“The Polar Express” este un film sublim, potrivit atat pentru cei tineri, care vor regasi aici toate personajele minunate ale iernii (Mos Craciun, renii, elfii), dar si pentru cei ajunsi la varsta adulta, cand nu mai au timp de nimic si, pentru ei, Craciun nu mai este decat un prilej de odihna inaintea iuresului de la munca de la inceputul anului urmator. In Ajunul Craciunului, sunt multi copii care nu mai cred in sansele aparitiei lui Mos Craciun. Printre acestia si personajul nostru principal, un baietel care este dezamagit de toata aceasta tevatura a Craciunului si nu isi doreste nimic, banuindu-i pe parintii sai ca aduc pe ascuns cadourile pentru el si pentru surioara lui.
Numai ca intreg filmul sta sub semnul lui “Believe” (Crede) si tocmai necredinta sa ii schimba viata si viitorul: un tren, Polar Express, se opreste la usa casei sale si conductorul il invita in calatoria care poate sa il faca “sa creada”. O calatorie spre Polul Nord, spre tinutul unde locuiesc elfii si Mos Craciun, in Ajunul Craciunului este tot ceea ce si-ar dori orice copil din lume, confruntat astfel cu lumea cadourilor, locul unde copiii cuminti sunt ascultati si urmariti, unde cadourile sunt impachetate si unde, la ora 0.00, in Noaptea dintre Ajun si Craciun, Mosul pleaca cu sacul plin spre copiii din toata lumea. Ce altceva poate constitui momentul in care baiatul nostru poate incepe sa creada?
Calatoria este feerica si nimic nu ne poata impiedica sa visam ca putem trai o astfel de aventura: fantome buclucase, care pot constitui atat forte diavolesti care ne pot impiedica sa credem, dar si ajutorul nesperat in momente grele, trenul care inainteaza prin tinuturi fantastice, prin curbe periculoase, munti si poduri impresionate si chiar pe sinele ascunse sub un lac inghetat. Finalul: un Pol Nord pe care il putem intalni doar in vis, in care ne-am dorit sa ajungem intotdeauna si unde, ca spectatori, ne regasim fantasmele copilariei si locurile pe care le-am pierdut odata cu dezvoltarea ca adulti. Sa visam! Sa credem!