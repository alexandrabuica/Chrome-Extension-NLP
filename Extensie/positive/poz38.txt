Middle-earth ii apartine lui Peter Jackson, singurul om capabil sa transpuna atat de bine pe marile ecrane universul imaginat de J.R.R.Tolkien. Jackson are o calitate pe care multi regizori au pierdut-o: are un talent innascut de a spune povesti care sa fascineze toate generatiile, pentru totdeauna. Cu The Hobbit, Jackson realizeaza inca un film mare, de la care nu iti vei putea lua ochii.
9 ani au asteptat fanii pentru ca Peter Jackson sa revina in universul magic din Middle-earth. Insa asteptarea a meritat. Fanii inraiti ai seriei Lord of The Rings vor avea parte de o experienta cu totul deosebita, mai ales ca de aceasta data Jackson se intoarce in Middle-earth in format 3D. Hobbitul: O calatorie neasteptata te transpune total intr-un loc magic, populat cu creaturi ciudate, hidoase sau amuzante, dar care te cuceresc pe loc.
The Hobbit urmareste calatoria personajului principal Bilbo Baggins (Martin Freeman), care ia parte la o expeditie de proportii epice, pentru a redobandi de la fiorosul dragon Smaug regatul pierdut al gnomilor, Erebor. Abordat pe nepusa masa de vrajitorul Gandalf, Bilbo se alatura unui grup de treisprezece gnomi, condusi de legendarul razboinic Thorin Scut de Stejar.
Fie ca esti fan sau nu al serie Lord of the Rings, The Hobbit te va convinge sa devii fan si sa iubesti aceste filme pentru totdeauna. Jackson creeaza inca o capodopera, pe care fie ca vrei sau nu, o sa ajungi sa o iubesti si sa o pretuiesti.
