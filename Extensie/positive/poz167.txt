Pe calea fireasca  a “intamplarilor” mele literar-cinefile, a urmat acest film, care de altfel mi-a si fost recomandat in contextul unor conferinte desfasurate la Iasi primavara aceasta.
Nu este un film foarte bine cotat si comentat pe siturile de specialitate si aceasta pentru un motiv evident mie si anume acela legat de faptul ca spectatorul trebuie sa aiba un minimum de cunostinte care sa-l ajute sa asimileze tema. Dar pe de alta parte, atenti la firul rosu al povestii, care se trage din invataturile Kabbalah, acel concept al Tikkun Olam (Repararea  Lumii), trebuie sa recunoastem ca cele patru personaje ale filmului sunt fiecare in parte, dar si prin interactiune si interdeterminare, in cautarea definirii identitatii personale, o tema general valabila intregii umanitati.
Filmul s-a inspirat din romanul omonim al Mylei Goldberg, scriitoare si muziciana, o personalitate interesanta cu o experienta si perspectiva de viata cu radacini adanci in iudaism. Ea este de altfel si coscenarista a peliculei, alaturi de Naomi Foner. Pe albumul “Her Majesty The Decemberists”, The Decemberists au piesa “Song for Myla Goldberg”, care contine referiri la acest Bee Season.
Pe de cealalta parte, din punctul meu de vedere, povestea tanarului Aaron este mai complicata psihologic si conotatia ei se leaga de mitul nasterii eroului (aici fac referire la cartea lui Otto Rank, pe care tocmai ce am citit-o si recenzat-o). Aaron, mai mare cu cativa ani buni decat surioara sa, si-a creat din figura paterna, un erou, un model iubit, respectat si demn de urmat, insa tinde egoist  spre a-si dori atentia concentrata a acestuia. Astfel ca atunci cand tatal incepe sa petreaca mai mult timp cu Eliza, in discutii si studiu si antrenamente de spelling, in Aaron se nasc sentimente puternice de gelozie. De altfel ambii copii au, mai mult sau mai putin, astfel de gelozii, ambii se iscodesc reciproc atunci cand unul dintre ei este oaspetele sanctuarului eroului lor. Numai ca Aaron este la o varsta critica si periculoasa, cand eul sau tinde sa se razvrateasca tocmai impotriva modelului sau. Si ce alta razvratire mai potrivita este in acest caz, decat tradarea iudaismului parintelui si cautarea identitatii proprii, experimentarea sprijinului altundeva, mai intai in crestinism si mai apoi in buddhism. Buddhismul catre care il atrage o superba fata blonda Chali (Kate Bosworth) si care pare sa ii ofere linistea si echilibrul in contrapartida cu tensiunea si nemultumirile care il incearca in intimitatea caminului parintesc.
Cinci actori care mi-au transmis intelegerea dificultatilor specifice (dar si general valabile) cu care se confrunta personajele povestii. Si care evolueaza intr-o cinematografie (Giles Nuttgens) sensibila, incarcata de tensiunea creata de zone de lumina si intuneric (destul de prea multa intunecare) si pe o coloana sonora superba (Peter Nashel).
Vorbind despre coloana sonora, ascultam Sarabanda – Bach din Partita in B minor BWV 1002 si Chaccone din Partita II in D minor, dar si piese pline de mesaj si inspiratie precum  – “How Do You Love? (Collective Soul)”, “Two Tickets To Paradise – Eddie Money”,  culminand cu piesa finala “I’ll Be Near You (Ivy)”.
Cinci actori spuneam, care mi-au placut mult si care intr-un film atat de complicat ideatic, mi-au transmis mesajul unei povesti tulburatoare. Fiecare dintre ei a fost pentru mine cate o piesa a  acestui caleidoscop, insa micuta Flora Cross pare ca ajunge la “urechea lui Dumnezeu”, cu talentul si interpretarea ei. Am pus-o pe lista  celor de la care astept confirmari viitoare.
Cei doi regizori observ ca lucreaza constant impreuna si imi propune sa vad un alt film al lor, Uncertainty  din 2009, care mi-a fost recomandat.