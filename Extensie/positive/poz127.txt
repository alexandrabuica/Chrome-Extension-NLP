S-a intamplat ca “prestand” ca baby-sitter pentru niste prieteni, sa ma conduca telecomanda catre filmul de fata si zau ca nu mi-a parut rau :). Un film nu prea apreciat de critica de specialitate, dar care este tare amuzant, bine scris, bine pus in opera si jucat la cote maxime de o echipa excelenta de actori. Si care dincolo de haina comediei cinematografice, ascunde prin buzunarele aceleasi haine si niscaiva reflexii si adevaruri pline de miez. Si anume ca adeseori, “ciudatii” pusi la pastrare in clinicile de psihiatrie (traumatizati de tavalugul apasator al solicitarilor luptei economice si sociale pentru supravietuire si parvenire) sunt cu mult mai “normali” decat cei din “lumea de afara”, mai atenti si mai empatici fata de semenii lor in nevoie. Lumea de afara este cea care nu respecta regulile, care calca demnitati, care se balaceste in prostie si superficialitate, care nu deschide ochii catre valorile reale ale umanitatii.
Facem cunostinta cu cei patru eroi ai filmului, la terapia de grup condusa de doctorul Weitzman: furiosul temperamental Billy, obsesiv-compulsivul Henry care se inchipuie a face parte din echipa medicala a stabilimentului, delirantul religios Jack, care se crede Iisus si catatonicul Albert obsedat de baseball. Ii cunoastem in mediul lor, departe de “multimea dezlantuita”, dar incorsetati in obsesii si in regulile fixe ale stabilimentului.
Aventura celor patru “internati” in jungla New Yorkului, sub tutela doctorului Weitzman, plin de intuitie profesionala si de simpatie umana pentru pacientii lui, porneste ca o simpla excursie la un meci de baseball.
Artagosi, nervosi, curiosi … “Hit The Road Jack” este exact melodia transmisa la radio si cu care simpaticul doctor reuseste sa le stapaneasca emotiile pe drumul care marele oras. Buster Pointdexter,  dar si Ray Charles sunt acele interpretari incluse in coloana sonora a filmului, alaturi de altele, cum ar fi “Dance with The Devil” a lui UB40 .
Insa de la nevoia acuta a lui Albert, la un moment dat, de a face pipi, incepe adevarata aventura a celor cinci, o “Dream Team”, a ceea ce se dovedeste o adevarata echipa, “unul pentru toti si toti pentru unul”. La care adera si Riley – tanara fosta iubita (dar si viitoare, dupa cum se dovedeste) a lui Billy Caufield. Prin urmare SASE in confruntarea cu doi politisti corupti, ba chiar criminali, cu sistemul politienesc orb si surd sau cu sistemul medical uneori mai sarit de pe fix decat cei diagnosticati :).