Povestea unui cavaler nu se diferenţiază cu mult de basmele noastre româneşti în care Prâslea trece prin acel drum iniţiatic ajungând la final împărat.
Acţiunea se desfăşoară de această dată într-o Europă Medievală unde Prâslea e înlocuit de William, un scutier şarmant care visează să ajungă cavaler. Împreună cu ceilalţi doi scutieri Will îşi găseşte stăpânul mort într-una din zile şi se decide să-l înlociască.  Probele iniţiatice sunt de fapt competiţii la turnir la care Will participă ajutat de prietenii săi care renunţă la la dorinţele lor pentru a ajuta aest fiu de ţăran să-şi schimbe destinul. Treptat cunoaştem povestea fiecăruia, însă recunoaştem în ea acelaşi vis de a reuşi.
Will se îmbogăţeşte de pe seama competiţiilor, se îndrăgosteşte, participă la baluri şi întâlneşte tot felul de oameni, însă nu uită de unde a plecat şi-şi aminteşte mereu cuvintele tatălui său care-i spunea că fiecare îşi poate modifica stelele, destinul.   
În fapt filmul nu e altceva decât o poveste frumoasă despre cum „fiecare poate fii cineva atunci când îşi doreşte” presărată cu multe scene amuzante şi dialoguri bine scrise, pe fundalul sonor al piesei “We Will Rock You” şi în care se desfăşoară inevitabil o poveste de dragoste între Will şi frumoasa domniţă Jocelyn, o tânără prea modernă chiar şi pentru secolul nostru.
Filmul este deosebit si impresionant.