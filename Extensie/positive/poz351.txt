De la momentul transformarii insa, nu se schimba doar eroul, ci si filmul. Secventele in care Captain America e folosit pe post de urs de circ, aratat multimii si marketat ca un star pentru a stoarce donatii, sunt un pic cam lungi. Desi ele explica perfect si intr-o cheie autoironica cum a ajuns personajul nostru la costumul mulat  si scutul in culorile drapelului american, se pierde prea mult timp. Mai ales ca mai tarziu, cand vine momentul luptei propriu-zise, filmul intra intr-o graba inexplicabila si montajul e chiar modest. Nici adversarul nu mai detine forta aparenta initial. Hidra (un serviciu special nazist) se desprinde de sub tutela Fuhrer-ului si liderul ei, Red Skull (machiaj si accent a la Arnold), vrea TOT. Care tot? Buna intrebare. Raspunsul nu e foarte clar. Nici dragostea fulgeratoare a capitanului nu iese din cateva momente sablon intre care nu pare sa existe nimic.
   Chris Evans e exact acolo unde trebuie, deja invatat cu postura de supererou pe care a mai incercat-o in Fantastic Four unde era Johnny Storm, iar castul secundar il sustine onest - Stanley Tucci din rolul savantului german cu accent evreiesc, Tommy Lee Jones executandu-si rolul de general in stilul unui buldog aspru, Hayley Atwell, singura prezenta feminina, cu un moment lady in red si nu in ultimul rand constanteanul nostru (re)cunoscut (d)in Gossip Girl, Sebastian Stan.
   La final nu veti avea nicio revelatie, cu exceptia teaser trailerului de la The Avengers (la finalul genericului), nu va va incerca niciun sentiment profund de a va schimba viata in vreun fel, dar nici nu veti regreta ca ati dat banii pe bilet. Ceea ce in vremurile hiperinflationiste de supereroi in care traim, trebuie sa recunoasteti, e mare lucru.
Pelicula este buna,
