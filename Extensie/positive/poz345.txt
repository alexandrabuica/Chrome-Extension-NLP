 Pentru publicul nostru  larg numele coregrafei Pina Bausch este cvasinecunoscut asa ca se impune un minim de informatii biografice. Nascuta la 1940 in Germania, coregrafa s-a intalnit cu dansul relativ tarziu – la 14 ani – dar a fost influentata puternic de Kurt Jooss, un alt nume mare al coregrafiei germane. A primit o bursa Julliard si a dansat pe cateva din marile scene ale lumii inainte sa se intoarca acasa unde i s-a oferit functia de director la Tanztheater din Wuppertal, un oras cu 350.000 de locuitori. Aici si-a petrecut tot restul vietii, dezvoltand conceptul ei de teatru-dans. Din nefericire, in vara lui 2009, chiar inainte de a porni la drum cu Wim Wenders in a filma spectacolele ei in 3D, coregrafa a fost diagnosticata cu cancer si a decedat. Wenders a abandonat proiectul, dar la rugamntile trupei Pinei au decis cu totii sa aduca in fata publicului spectator din toate colturile lumii un documentar care sa celebreze munca si personalitatea coregrafei.
   Rezultatul final este un material absolut spectaculos ce vine ca un omagiu organic adus ideii de comunicare prin miscare. Pentru ca acesta a fost fundamentul artistic al Pinei Bausch, iar coregrafa isi selecta chiar dansatorii lasandu-i sa se exprime liber de la un concept dat. Neincrezatoare in puterea limbajului uman de a transpune in exterior ceea ce gandim si simtim, ea le cerea in cuvinte putine celor cu care lucra sa lase corpul sa se exprime, dansatorii insisi devenind coregrafi in spectacolele sale. 
