Cine il mai place pe Will Ferrell?! Eu unul m-am cam saturat de glumele nesarate ale acestui “comedian guy” ultra cret (ca idei). Ferrell e doar un copil mai mare care isi poate pune fanteziile in aplicare datorita notorietatii de care se bucura. Asa ca nu ma mira de ce “Land of the Lost” este un film pentu baieteii si fetitele neajunsi inca la pubertate, cei care cred ca totul este roz, ori dupa caz, albastru purpuriu (nici nu stiu daca exista asa ceva, but you get the idea).
Daca ati ramas masca la un “Blades of Glory” ori, la fel de rau, “Semi-Pro”, atunci intelegeti ca nenea merge in aceeasi directie cunoscuta de noi. Iar eu, ca unul care spera sa “produca” ceva pentru a putea sa-mi schimbe impresia preconceputa, raman dezamagit si va scriu aceste randuri ca voi sa nu pierdeti o ora si patruzeci de minute din viata. Pe care nu le mai recuperati. Mai ramanea sa vad inca o data celebrul moment artistic in care reproducea celebra “Con te Partiro”, a lui Andrea Bocelli, atotprezenta in peliculele cretului. Dar nu e, stati linistiti!
Daca la Ferrell ma asteptam, nu pot sa spun acelasi lucru despre ceilalti doi actori care ii tin isonul. Anna Friel a fost “meserie” in “Bathory”, plus ca a avut exceptionala inspiratie de a refuza catastrofa nucleara “Goal 3”. In “Land of the Lost” e doar peste media celorlalti actori, dar nici macar ea nu poate salva o ruina. Al doilea actor care nu-si avea locul in acesta aventura este Danny McBride, super tare in “Pineapple Express”. Ei, aici e revoltator de “prost”. Dar sa va explic care e “faza” cu “super comedia” pe care o prezint.
Nenea Ferrell este un om de stiinta putin zevzec care sustine o teorie conform caruia exista un univers paralel si ca poate construi o masina care sa ne duca acolo. Putin credibila. Normal, prima scena a filmului ne releva acest fapt, personajul fiind batjocorit fatis de gazda unui show de televiziune, Matt Lauer. Acesta nu crede in teoria doctorului Rick Marshall bazata pe miscarea tahionilor (in greaca “tachos” inseamna rapid) si ii pune eticheta de “falit” in fata telespectatorilor. Numai ca printr-o minune teoria functioneaza si doctorul, impreuna cu tanara Holly Cantrell (Friel) si ghidul “no brain” Will (Danny McBride) sunt “supti” intr-o lume in care trecutul, prezentul, viitorul se contopesc. De aici si replica aleasa de mine pentru acest film.
Ajunsi in aceasta groapa de gunoi a lumii nu vom avea parte de spectacolul pe care ni l-am imagina. E doar un desert cu cateva masini infipte ici-colo, un Tyrannosaurus Rex care-l urmareste in draci pe doctorul nostru, cativa oameni maimuta printre care si Cha-Ka, cel care ii va insoti pe cei trei in aventura lor si niste soparloi numiti Sleestak condusi de maleficul Enik, un savant din outer-space care, logic, vrea sa distruga lumea noastra.
Iar astia (ai nostri) reusesc sa o salveze. Si doctorul ramane cu fata. Hai mai ca stiati si fara sa va spun eu! Doream doar sa evidentiez lipsa crasa de imaginatie a scenaristilor. Inteleg ca e o doar o comedie insa o lume fantastica iti ofera posibilitati infinite de a inventa. Asa ca se putea intampla altceva decat acest limitat “If you don’t make it, it’s your own damn “vault.””. Da, e vina voastra ca mi-ati luat o buna parte din viata cu un dinozaur si cateva luni la orizont. De ce oare ma “vand” asa ieftin?!