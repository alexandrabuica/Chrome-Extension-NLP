Oameni si melci rade cu un ochi si se emotioneaza cu celalalt. Reusita lui vine de undeva de dincolo de povestea jucausa, dar subtirica, din felul deopotriva intepator si detasat in care priveste in urma.
Intors de prin festivaluri cu o caruta de premii stralucitoare care-i certifica indiscutabil valoarea artistica, filmul romanesc se izbeste de raceala propriului sau public. Realitatea ingrozitoare e ca, in vreme ce in alte tari europene filmele locale se bat de la egal la egal cu productiile hollywoodiene, la noi lumea nu se inghesuie sa vada film autohton. In 2011 cel mai bine vandut titlu romanesc a fost Nasa cu aproape 27 de mii de spectatori platitori, o cifra anemica ce-l plaseaza pe un sforaitor loc 83 in topul premierelor anului trecut. 
Personajele se inscriu in tipologii arhicunoscute si nu produc vreo revelatie. In privinta umorului Despre oameni si melci coboara de cateva ori  nivelul cu replici gen “carici”-ul sau posturile a la James Bond puse pe repeat, dar si construieste abil cateva situatii care-ti raman in minte. Masina directorului - omul conduce Aro-ul si la propriu si la figurat - se ineaca la iesirea pe poarta fabricii unde troneaza inca un mesaj patriotic muncitoresc. Cativa baieti pun mana la impins.
Finalul pare executat pe genunchi, iar intregii desfasurari ii lipseste o extra greutate emotionala de care ar fi putut beneficia, dar dincolo de asta e un film romanesc, o comedie romaneasca, care isi atinge cu brio scopul. La iesirea din sala ai zambetul pe buze si o recomandare solida pentru apropiati. Asa ca, pe langa campania de promovare banoasa si diversa, pe langa buzz-ul de la lansarea de la TIFF, Despre oameni si melci va avea, foarte probabil, un word of mouth pozitiv. Vedem si cati spectatori aduna pentru ca se anunta o aglomeratie teribila de titluri in cinematografe in a doua jumatate de septembrie.

