Putine filme de animatie destinate copiilor reusesc sa pastreze acea magie care sa ne faca pe toti sa credem in continuare in povesti. Insa Rise of the Guardians/Cinci eroi de legenda iti intra sub piele imediat, te fascineaza si te face sa intri intr-un univers al copilariei, care pentru multi este demult uitat.
Rise of the Guardians straluceste din toate punctele de vedere: la nivel vizual este realizat exceptional, actorii sunt absolut minunati prin modul in care isi imprumut vocile personajelor. Alec Baldwin ii ofera un accent rus lui Mos Craciun, iar Hugh Jackman ii ofera un accent australian Iepurelui de Paste - motiv pentru care la inceputul filmului Jake Frost il numeste cangur, intr-un moment plin de umor al filmului. De fapt, cei doi ofera cele mai multe dintre poante, intre cei doi fiind o rivalitate, insa deloc periculoasa, ci doar haioasa. 
Cei de la DreamWorks, impreuna cu regizorul Peter Ramsey si scenaristul  David Lindsay-Abaire, au creat unul dintre cele mai placute filme din 2012. Sigur ca un punct forte este realizare in 3D si IMAX care schimba complet experienta vizionarii acestui film. 
Adaptat dupa seria de carti pentru copii  The Guardians of Childhood, Cinci eroi de legenda ii cucereste pe cei mici, dar reuseste sa ii captiveze si sa ii fascineze pe adulti, atat timp cat acestia din urma intra in sala fara prejudecati si cu inima deschisa spre o poveste de minune. 
