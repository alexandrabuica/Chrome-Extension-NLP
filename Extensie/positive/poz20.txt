Pacific Rim / Cercul de foc nu este deloc un film perfect, dar se apropie cel mai mult de cum trebuie sa arate un blockbuster science-fiction. Si asta il transforma intr-unul dintre cele mai bune filme ale acestei veri. Atmosfera din Hong Kong, acolo unde are loc actiunea in mare parte, mi-a adus aminte de atmosfera din Los Angeles-ul lui Ridley Scott in Blade Runner. Mi-a placut modul in care este utilizat 3D-ul si, la fel ca in cazul lui Transformers 3, te simti prins chiar in mijlocul conflictului intre creaturi.
Guillermo del Toro, un regizor stralucit din punctul meu de vedere, dar care uneori pica in propriile plase, a imprumutat in Pacific Rim tot ce e mai bun in  productii ca Godzilla, Transformers si Battleship, la care a adaugat maestria sa de cineast. Michael Bay nu va putea fi niciodata subtil si nu cred ca poate face un film fara sa fie usor ridicol in anumite pasaje. In schimb, mi-a placut finalul abrupt al lui Pacific Rim, fara romantisme si fara patetism.
Pacific Rim / Cercul de foc este o reusita, care te face sa te simti minuscul in scaunul de la IMAX, atunci cand pe ecran se desfasoara robotii de 73 de metri sau monstrii dinozauri. Atentie, s-ar putea sa aveti momente in care veti ramane cu gura cascata 
