Nu ascult rap, n-am nicio treaba cu rapul, dar totusi am vazut acest film despre viata lui Notorious B.I.G. . N-am ascultat niciodata una dintre melodiile sale de buna voie si nesilit de nimeni, nici macar nu stiam cum a murit, dar asta nu ma impiedica sa comentez filmul. M-am uitat la aceasta pelicula ca la o poveste de fictiune si nu mi-a lasat nicio impresie. Probabil voi uita pana maine de existenta acestui film.
Scenariul urmareste scurta viata a lui Christopher “Biggie” Wallace (jucat de Jamal Woolard, un actor amator debutant, dar care nu se face de ras, insa nici nu rupe gura targului) , incepand cu copilaria sa trista, continuand cu adolescenta zbuciumata in care incerca sa isi castige traiul prin modalitati tipice pentru un afroamerican sarac, culminand cu obtinerea unui contract cu o casa de discuri care il lanseaza, aduncandu-l in lumina reflectoarelor, in lumea buna. Am scurtat sinopsisul pentru ca sunt sigur ca la acest film se vor uita doar fanii Notorius B.IG., iar acestia cunosc pe dinafara toate detaliile din viata idolului lor.In orice caz, s-a lucrat cu o distributie gigantica, iar scenariul acopera o multitudine de evenimente importante din istoria muzicii anilor ’90, printre care si asasinarea lui Tupac Shakur. De poveste nu ma pot lega, pentru ca scenariul se bazeaza pe memorii ale oamenilor care l-au cunoscut. Desigur ca regizorul si-a permis sa aduca inflorituri si sa ii creeze lui Notorious o imagine de legenda, a folosit toate cliseele acelea enervante cu omul care porneste de jos si se ridica prin fortele proprii. Veti spune ca asa trebuie sa fie, daca asa a fost viata omului. Nu neg faptul ca a dus o viata grea si ca a cunoscut succesul pentru ca era cu adevarat bun in ceea ce facea, dar regizorul acesta, pe numele sau George Tillman Jr. adauga fiecarei scene cate un mic efect dramatic, desi nu este cazul. Daca v-ati uitat pe lista mea de filme preferate ati observat ca imi plac foarte mult realismul si suprarealismul, asa ca poate de aceea as fi preferat sa vad un film nealterat de viziunea cuiva care nu l-a cunoscut pe Notorious.
Filmul este enervant, jalnic, slab, groaznic, dezamagitor, obositor, penibil, mediocru și frustrant.