Comedie total neadecvata timpurilor noastre, puerila pana la Dumnezeu pe care nici sfintii nu ar inghiti-o (afirmatie plecata de la zicala “pana la Dumnezeu te mananca sfintii; cam fortata, but you get the idea). Fratii Solomon sunt atat de imbecili in joaca lor incat nici pustii in prag de liceu stransi la un pahar de vorba in fata ecranului nu vor gusta pelicula, preferand sa discute de fata aia blonda de la trei si asteptand momentul in care se trec la lucruri mai serioase (gen pelicule triple X; I’m just saying :) ).
Serios, filmul este o comedie ieftina si mult prea fitoasa pentru a ramane memorabila. Cei doi frati, John (Will Arnett) si Dean Solomon (Will Forte) sunt repulsivi in incercarea lor de a a avea un copil din flori cu ajutorul caruia sa-si reinvie tatal. Stiu, cam multe informatii dintr-o data, mai ales pentru cei care habar nu au cu ce se mananca pelicula de fata, dar daca m-as opri aici ati ramane mai nauci. Asa ca o sa fac lumina. Fratii Solomon au fost crescuti doar de catre tata in indepartata Antarctica. Acest lucru se poate observa de la o posta, cei doi neputandu-se integra social, “ciudati” fiind cel mai bland cuvant ce li se poate atribui.
Cand tatal lor sufera un atac si intra in coma, cei doi gasesc o solutie extrema de a-l readuce la viata. Un soc emotional. Cum il pot produce? Procreand un nepot pentru muribund. Dar oare cine sa se uite la cei mai “minunati” baieti de pe Terra?! Stati linistiti, exista internetul, iar aici e greu sa nu poti gasi macar o solutie la problemele tale. In cele din urma gasesc online o mama surogat, dar pana si aceasta are cateva cerinte pentru naucii “tatici”.
Ma rog, chestia e ca cei doi invata pana la final cum sa-si foloseasca ciudatele abilitati pentru a se integra in societate. Mai mult, unul dintre cei doi cucereste, Dumnezeu stie cum, o blonda zdravana (Malin Akerman). Asta doar pentru a realiza ca e fictiune. Niciodata nu s-ar intampla asa ceva in viata reala. Asa ca ne intoarcem la menirea noastra. A mea e sa va spun sa alegeti acest film ori ba… Eu recomand sa il sariti!