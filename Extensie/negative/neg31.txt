Povestea nu e cine stie ce. Daca anacronismul ei poate fi considerat intentionat, vorbim de niste plutoniu abandonat de rusi intr-o mina dupa incheierea Razboiului Rece – un plot la moda acum 15 ani, lipsa unor minime intorsaturi de situatie – suntem in logica simpla si directa a lui “track him, find him, kill him” – nu e tocmai ofertanta. Stallone si Richard Wenk, scenaristii peliculei, sunt mai preocupati de inseratia unuia dintre celebrele “adevaruri” folclorice despre Chuck Norris. Descoperiti singuri pe care l-au ales. Eu unul as fi inventat unul nou-nout special pentru film. Gen: Chuck Norris a vazut Expendables si nu i-a placut. Asa ca Stallone a mai facut unul. 
Stallone lasa regia pe mana lui Simon West (Con Air) si nu mai e trecut pe generic nici ca producator. Filmarile desfasurate in Bulgaria ar fi putut beneficia de cate o dubla in plus pe ici pe colo, iar montajul ar fi putut si el face mai mult. Totusi desfasurarea de forte este masiva: eroii de sacrificiu se lupta in aer, pe apa si pe uscat, transforma cu forta un avion in masina de teren, doboara un elicopter cu un motocicleta si… lasa un Smart nevinovat fara portiere. Si se amuza facand-o.
