Nu stiu de ce m-am entuziasmat intr-atat inainte de vizionare! Poate pentru ca titlul suna nemaipomenit de “sexy”?! Poate pentru ca trailerul exprima excelent drama, disperarea, nebunia unor parinti care ar face orice pentru a-si recupera copilul pe care il credeau pierdut? Nu stiu! Ce trebuie sa spun acum este ca in afara de ceea ce exprima micul filmulet de prezentare nu veti mai gasi nimic altceva care sa va fie “util”.
Si totusi… Avem o femeie bolnava “adoptata” de un trib de copii ai junglei care o cruta pentru a o face mama, amanta, muza… naiba stie! Un film care demoleaza ideea de thriler inca din momentul in care realizam ca nu se va intampla nimic spectaculos pana in final.
Producatorii au decis sa insiste pe dialogurile dintre cei doi soti, unul (barbatul) cu capul pe umeri, si cel de-al doilea aflat intr-o “transa” zevzeca si indusa absurd. De ce absurd? Pentru ca de la pierderea fiului in tsunami au trecut sase luni. De atunci semnele disperarii ar fi trebuit sa dispara. Dar nu, la o “sueta” de binefacere Janet crede ca il vede pe baietel intr-o filmare dintr-o tabara indepartata aflata la granita dintre Thailanda si Burma, si incepe sa simta lipsa celui mai important barbat din viata ei.
Cei doi se hotarasc sa ofere o suma mare de bani unor localnici pentru a-si gasi fiul dar realizeaza curand ca sunt furati pe fata. Ma rog, barbatul este cel care isi da seama ca este jefuit, in schimb ce sotia este anesteziata de posibilitatea infima de a-si gasi fiul in viata. Chiar avem o scena “copiata” din “Changeling” in care li se ofera un alt copil in locul celui pierdut. Fara efect insa!
Ajungem in acest ritm spre final, singurele lucruri ce merita amintite fiind cateva perechi de sani si o partdida de sex cu un Rufus Sewell energic si o Emmanuelle Béart inerta. Doar pentru atat sa urmaresti un film? No chance!
Ajungand la punctul culminant, dam de tribul de copilasi ucigasi care, de altfel, nu mi-a inspirat teama pe care o preconizau realizatorii. Acestia ucid cu bestialitate trei membrii ai expeditiei, singurul care scapa fiind amintit intr-un paragraf de mai sus. Slab, foarte slab! Asa ca va spun, mai bine il evitati!