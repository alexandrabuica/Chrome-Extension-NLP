În aprilie sau mai 1996, şapte călugări aparţinând unui ordin catolic francez au fost asasinaţi de militanţi islamişti. Fondată în anul 1938 în timpul stăpânirii coloniale franceze,[1] această mănăstire trappistă este situată aproape de Medea, la 90 kilometri  sud de Alger, într-o zonă muntoasă. Numele ei oficial este de Abaţia Notre-Dame de l’Atlas.
Călugării îşi consacrau timpul atât rugilor conform unui ritual bine pus la punct, respectat cu o disciplină militară, după cum se observă şi în film, dar şi activităţilor agricole, chiar dacă domeniul extins al mănăstirii fusese naţionalizat în 1976, când Algeria era condusă de un regim de esenţa socialistă, mănăstirea reuşise să-şi pastreze doar terenul pe care-l cultivau călugării in mod direct, iar unul dintre ei, care fusese inainte medic, acordării de consultaţii populaţiei locale. Careia uneori îi oferea în mod gratuit şi medicamente. De fapt, se pare că de aici au pornit şi problemele care au dus la tragicul deznodământ.
După parlamentari si negocieri intre cele două părţi, în final, islamiştii au părăsit mănăstirea, lăsându-i în pace pe călugari. Emoţionantă este dezbaterea care a avut loc în rândul micii comunităţi de calugari, analizandu-se posibilitatea plecarii pentru că toţi şi-au dat seama că acea primă întâlnire nu era decât un preludiu.
Chiar dacă doi dintre calugari au înclinat către părăsirea Abatiei, impsosibilitatea de a-i abandona pe cei hotărâţi să-şi ducă crucea până la capăt, în continuarea clara a mesajului crestin care-i domina, îi face pe toţi să rămână în aşteptarea inevitabilului si, am putea spune, a martirajului. In noaptea dintre 26 si 27 martie 1996 la ora 1.15 dimineata, un grup de douăzeci de asa-zişi combatanţi islamişti (identitatea acestora rămâne în continuare un mister şi vom vedea de ce…) au intrat în mănăstire şi au răpit şapte călugări, doi dintre ei, fratele Jean-Pierre si fratele Amédée, scăpând, căci dormeau într-o altă clădire a abaţiei, iar islamistii nu ştiau exact câţi călugări se aflau în complexul asediat. Au existat si încercări de negocieri, un emisar al islamiştilor cerând Ambasadei Frantei de la Alger eliberea unor militanţi islamişti algerieni închişi în Franţa. Cert este că nici măcar aceste negocieri nu au durat prea mult, ceea ce reprezinta un mare semn de întrebare, căci islamiştii ar fi fost teoretic direct interesaţi să obţină ceva în schimbul vieţilor celor şapte călugări.
Găsind corpurile, autorităţile militare au imaginat un scenariu in care se se arunce întreaga vină pe GIA, decapitandu-le. In mod funebru, au fost ingropate doar capetele celor şapte călugări, corpurile dispărând în mod misterios (alimentand scenariul conform căruia cei şapte ar fi fost împuşcaţi).
De altfel, modalitatea autoritatilor algeriene de a trata astfel de crize  este una destul de dură şi violentă, preferându-se soluţiile manu militari- a se vedea şi criza ostaticilor din ianuarie 2013. Ceea ce rămâne este amintirea acestor oameni care şi-au jertfit viaţa, preferând mai degrabă moartea decât să dea bir cu fugiţii.