Ca si in cronica pe care am scris-o la Street Dance 2, voi spune si acum ca “Intriga este clasica si relativ subtirica, conceputa astfel incat sa slujeasca principalului personaj al filmului recte dansului.” Prin urmare, povestea este simpla, are multe puncte comune cu precedentul film comentat, dar pana la urma, nu toate povestile de viata, de determinare, de cautare a implinirii unui vis de devenire … se aseamana?
Deci acceptam conventia, care pana la urma este bine condusa spre a pune in valoare DANSUL, Street Dansul de data aceasta, invesmantata ea, conventia si intr-o mantie de romantism de bun gust.
Pentru iubitorii acestui gen de muzica si dans, filmul este o delectare, pentru ca ofera cateva montari coregrafice exceptionale, de tip Flash Mob, plasate in mijlocul comunitatii urbane – pe strazi sau in spatii largi precum restaurante sau lobby-uri vaste ale unor cladiri publice. Iar aceste uluitoare coregrafii sfidand gravitatia si pana la urma chiar structura scheletului uman, sunt  completate de la fel de impresionante efecte speciale, opere de arta street-concept, costume si deghizari ingenioase.
Dar pentru toti acesti tineri frumosi si talentati, viata inseamna cartierul lor din Miami, amenintat de planurile de demolare ale magnatului Anderson (tatal lui Emily). Locuintele copilariei lor, micile magazine, restaurantele, strazile si garajele salile de repetitii … rase … pentru a face loc unui complex de constructii moderne. “Pretul progresului: casa cuiva, afacerea cuiva...” Solutia?  Trebuie sa urli pentru a fi auzit! Sau sa dansezi pentru a fi remarcat! Altfel esti invizibil, sau neglijabil si calcat in picioare! Da glas problemelor tale, fa-le vizibile! Solutia? Dansul protestatar! Atragi atentia! Iti exprimi dezacordul! Trezesti opinia publica! Arta dansului este valabila in orice limba! Si spune ca “daca distrugi cultura cartierului, distrugi orasul!” Si  numarul accesarilor pe “you tube” creste vertiginos.
Insa, repet, ceea ce este exceptional in acest film este dansul, momentele unice pe care le traieste spectatorul privind o desfasurare de talentele evoluand in montari ingenioase, intr-un ritm si o coordonare impecabile. Miscari de o originalitate, o amploare si o expresivitate plastica de mare nivel artistic. Tineri frumosi, daruiti cu mult talent si pasiune. Si aici simt nevoia sa va citez iar cateva pasaje din bogata Mapa de presa a MediaProPicture, care ne devoaleaza cateva date impresionante despre interpretii rolurilor principale.
Cinematografia impecabila a lui Karsten Gopinath si tehnologia 3D includ spectatorul in mijlocul actiunii. Iar coloana sonora a lui Aaron Zigman, pe care putem asculta piese renumite din repertoriul unor mari interpreti de gen face cel mai bun serviciu acestei pelicule.