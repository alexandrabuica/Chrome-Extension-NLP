Am avut sansa sa vizionez filmul cu ocazia evenimentului  „Les films des Cannes a Bucharest” si este, alaturi de Nebraska si Inside Llewyn Davis, in top 3 filme favorite. Filmul ne indeamna la o meditatie filozofica asupra iubirii, artei, si a trecerii timpului, condimentata cu umorul negru caracteristic al autorului. Vampirii lui Jarmusch nu au nicio legatura cu Dracula si cu nimic din ce am fost obisnuiti pana acum - sunt intelepti, boemi, cultivati, stilati (cu toate ca sunt vesnic nepieptanati) stiu sa-si tina pofta in frau si sunt indragostiti de secole.
Adam (Hiddleston) este un muzician underground care se ascunde de lume si care este profund deprimat din cauza drumului pe care a apucat-o omenirea, si se gandeste serios sa incheie socoteala cu acesta lume stricata de „zombie” (asa ii numesc vampirii pe oameni). El este colectionar de instrumente vechi si vinyluri, dar este totodata deschis catre scena culturala contemporana, asa ca isi duce iubita sa vada unde locuieste Jack White :). Eva, dimpotriva este o femeie puternica si enigmatica care duce o viata luxoasa in Maroc, si care considera nemurirea o binecuvantare. Cei doi se iubesc de secole, dar din motive neclare, in momentul de fata traiesc separati. Soarta lor este sa fie impreuna pentru totdeauna iar existenta lor este marchata de o nostalgie fata de vremurile indepartate, fata de artistii romantici, fata de vremuri cand se punea pret pe alte valori decat cele contemporane. Datorita conditiei lor au fost martori muti la istoria omeniri, cu bune si rele. Filmul contine o multime de  referinte culturale, stiintifice si istorice iar dialogul este condimenat pe ici pe colo cu umor, doar vorbim de Jarmusch.
In film nu se intampla mare lucru, atmosfera joaca un rol foarte important iar povestea se contruieste incet si fara surprize majore. Planeaza insa intotdeauna o tensiune ciudata care te tine in priza si iti da senzatia ca in orice moment se poate intampla ceva nepravazut. Ai impresia ca lucrurile se vor complica atunci cand in peisaj apare Ava(Mia Wasikowska), sora mai mica a Evei, o tanara agresiva si extravaganta, care nu a invatat inca sa-si controleze foamea.  
Pe scurt, un film greu de catalogat, atipic, care va face deliciul hipsterilor din lumea intreaga, situat undeva la granita dintre drama romantica, comedie, thriller, in mod paradoxal, orice numai horror nu. Jarmusch nu este interesat de partea horror a povestii, ci mai mult de existenta nemuritoare a vampirilor, care traiesc de secole si asista la toate schimbarile care se petrec pe pamant. Nemurirea este o binecuvantare sau un blestem?
In rest, imaginea e superba, coloana sonora impecabila iar interpretarea de nota 10.

Cei doi vampiri indragostiti sunt jucati excelent de catre Tom Hiddleston (32) si Tilda Swinton (53) si nici nu se simte ca intre cei doi actori e o diferenta de varsta de peste 20 de ani. Mia Wasikowksa completeaza perfect rolul surorii nestapanite iar John Hurt il portretizeaza pe Christopher Marlowe si Anton Yelchin este un „zombie” de treaba.

Un must-see pentru toti iubitorii cinemaului de autor.