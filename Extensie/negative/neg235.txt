Stiu, ati vazut trailerul si credeti (precum majoritatea, de altfel) ca acest “The Killing Room” este noul “Saw”. Sau poate “The Cube”? Fals. Este mai putin complex, deloc terifiant, si totusi… Are acel ceva care sa te mentina atent pana la final. Curiozitatea umana ne face sa mergem pana la capat, sa intelegem sistemul de triere si care este scopul acestei “torturi”. Nu in ultimul rand ne intereseaza cine va fi cel care va supravietui.

Dar sa dau cateva detalii, sa intelegeti mai bine. “The Killing Room” se concentreaza pe sase personaje, doi “calai” si patru victime.

Cei patru nestiutori sunt alesi la intamplare. De fapt nu sunt alesi ci se prezinta de bunavoie in unitatea respectiva pentru a participa la un experiment, aparent inofensiv, unde vor fi platiti cu 250 de dolari. Te apuca groaza numai cand stii ca s-au aruncat asupra unui anunt din ziar care le promite o suma relativ buna pentru cateva ore de “munca” si ajung sa se lupte pentru viata lor. Experimentul condus de CIA, numit MK-Ultra, este unul de sortare a celor mai puternici dintre americani. Psihic. Asa cum veti vedea in trailer, filmul este inspirat din fapte reale ceea ce da acel plus de curiozitate de care va spuneam in debut.
Bun, dupa ce doctorul Phillips (Peter Stormare – “Insanitarium”, “Horsemen”) le explica celor patru cum sta treaba cu experimentul (in fapt nu le divulga absolut nimic) acesta se ridica si il ucide pe unul dintre ei. De fapt este o ea, pe nume Kerry (Clea DuVall – “Passengers”), singura femeie din grup. M-am intrebat “de ce ea?”. Pe ce baza s-a infaptuit crima care a dat startul nebuniei? Nu are rost sa gandesc prea mult. Trec mai departe. Am scapat foarte rapid de unul dintre candidati si am ajuns la punctul de tensiune maxima.
Filmul este urat, dezamagitor, frustrant, enervant, plictisitor,
ridicol, mediocru, slab, jalnic, groaznic, scandalos, prost, obositor si penibil.
Incep sa curga intrebarile, atat din partea noastra, ca spectatori, cat si din partea celor trei personaje implicate direct in lupta pentru supravietuire. Am uitat sa divulg rolul celui de-al doilea doctor, interpretat de Chloë Sevigny (“The Brown Bunny”, “Zodiac”). Acesta este un invatacel care, in urma mai multor evaluari, este desemnat sa preia proiectul in cauza de la predecesorul sau (Stormare). Numai ca femeia nu se astepta la asa ceva. Ce va face cand va realiza, de acolo dintr-o camera adiacenta de unde ii urmareste pe cei trei cobau ramasi (deocamdata) in viata, ca totul este real?
Ii va salva? Se va opune sistemului? Am stat si m-am gandit la multe posibilitati. Asta inseamna ca filmul are multe momente moarte. Cele trei victime interpretate de Nick Cannon (“Day of the Dead”), Timothy Hutton (“The Good Shepherd”) si Shea Whigham (“Fast & Furious”, “Pride and Glory”) stau si cauta indicii intr-o camera mare si alba. Ma rog, stau si incearca sa gaseasca raspunsuri la cateva intrebari puerile, care, va vine sa credeti sau nu, nu au rol de selectie finala.
Asadar nu e nici pe departe asemanator cu “Saw”. E doar un alt film care se vrea atragator printr-o reteta deja utilizata extrem. Acest lucru poate fi inteles si din finalul “usturator”. Producatorii “The Killing Room” au lasat cel mai mare loc posibil pentru un sequel. Daca nu chiar trei… Asta spera ei. (Mi-a iesit cu rima)