Dupa 74 de ani de la clasicul Vrajitor din Oz, considerat unul dintre cele mai fermecatoare filme facute vreodata, Hollywood-ul si-a facut curaj sa intre in universul magic al lui Oz. Insa, spre deosebire de aventura lui Dororthy din povestea originala, calatoria din 2013 in Oz nu este deloc fascinanta, ci doar distractiva.
Sam Raimi a reusit sa transforme universul din Vrajitorul din Oz intr-o lume impresionanta, populata cu diverse creaturi, unele mai simpatice decat altele. Oz The Great and The Powerful ii invita pe fanii celebrei povesti sa afle povestea lui Oscar (James Franco), cel care ajunge fara voia sa pe taramul magic din Oz. De la un magician amator, el devine un rege vrajitor, salvatorul populatiei din Oz.
Aici, el intalneste 3 surori vrajitoare: Theodora (Mila Kunis), Evenora (Rachel Weisz) si Glinda (Michelle Williams). Ca sa ajunga rege in Oz, el trebuie mai intai sa o ucida pe Vrajitoarea cea Rea, una dintre cele 3 surori, insa care dintre ele este cea rea si care este cea buna?
Filmul ne propune o poveste despre un om egoist, un magician cu trucuri modeste, care viseaza sa ajunga un fel de Houdini. Egoist si superficial, Oscar (interpretat de James Franco) va gasi calea catre bunatate in Oz.Se vede clar ca realizatorii n-au vrut sa ii ofenseze in nici un fel pe cei de la MGM care detin drepturile pentru originalul film din 1939. Ce e de apreciat sunt efectele vizuale superb realizate, insa cel care va fura atentia va fi maimutica Finley (Zach Braff), care devine mana dreapta a lui Oscar cand ajunge in Oz. Realizat digital, Finley este un personaj impresionant, cu umor, simpatic si care va deveni rapid preferatul publicului.
In final, Oz The Great and The Powerful este mai putin profund si mai mult distractiv, un film pe care sa-l poti vedea impreuna cu familia, asa cum sunt create majoritatea filmelor de la Disney.  Cel mai mare truc al lui Oz insa pare fortat, dar ii mai acordam o sansa in urmatorul film, pe care cei de la Disney au anuntat deja ca este in lucru.


