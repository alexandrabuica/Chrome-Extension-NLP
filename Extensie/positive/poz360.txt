Paul (voce Seth Rogen) e o creatura cliseu in materie de fiinte non-pamantene: e verde, mic de statura, cu capul mare si cu niste ochi mari albastri ca sa vanda multe copii de pe coperta DVD-ului. Daca nu v-ati dat seama din randurile de mai sus pelicula parodiaza cinematografia alien – de la Predator la E.T si de la Close Encounters of the Third Kind la X-Files. Mi-ar placea sa scriu ca e o parodie la fel de bogata si desteapta ca cele oferite in titlurile de care aminteam in debutul review-ului meu, dar nu cazul. Nu stiu daca de vina sunt americanii care au tras produsul catre ceva mai comercial, sau daca lucrul asta vine din absenta lui Edgar Wright (regizor si co-scenarist la Hot Fuzz si Shaun of the Dead). Sau poate pur simplu Pegg & Frost  sunt storsi de vlaga creativa. 
   Totusi aventura celor doua personaje, gandite ca doi tocilari britanici pasionati de benzi desenate si SF, are cateva atuuri cu care sa satisfaca publicul platitor de bilet in cinema. Dincolo de extraterestrul cu atitudine si puteri surprinzatoare, gen pot sa fiu invizibil atata vreme cat imi tin respiratia (cam aberant, dar teribil de amuzant), in goana lor pe Extraterrestrial Highway, eroii intalnesc tot felul de personaje haioase: niste tarani (asa se traduce la noi rednecks, desi e mult mai mult de atat), o pereche tata-fiica, genul habotnici religiosi - absolut hilari, niste agenti secreti scosi din MIB si un copil karatist. Pierzand din sarmul britanic, filmul "castiga" din ingredientele retetei flamboaiante americane: spectatorii au parte de cateva explozii babane, un guest star in persoana lui Sigourney Weaver si treizeci de cartuse trase. Toate astea probabil au dublat bugetul de productie, dar au si umplut trailerul filmului. Care l-a randul sau va umple salile de cinema.
Filmul este bun, frumos, placut si bine realizat.