Universul filmelor fratilor Dardenne are mereu o tenta sociala si poate fi descris in putine cuvinte: drame puternice dar lipsite de sentimentalism.
In filmele fratilor Dardenne copiii au mereu de suferit: ei sunt fie vanduti la nastere (The child);  fie lasati sa se descurce singuri intr-o lume dura (Rosetta) fie abandonati in orfelinate (The kid with the bike).
Filmul este de o simplitate incredibila, incepand de la stilul cine-verite pana la replicile realiste spuse de actorii care par oameni luati de pe strada. Ai impresia ca te uiti din cand in cand pe geam si asisti la intamplarile unui baiat din cartierul tau, care e la un pas de a o lua de un drum gresit.
Adultilor din acest film nu li se face un portret complet: ei nu au trecut sau viitor si nu stim ce ii indeamna sa se comporte cum o fac. Caracterizarile lor sunt mai mult schitate spre exemplu, singurul lucru pe care il stim despre tata este locul in care munceste, dar nu stim nimic despre trecutul lui.
Samantha, personajul feminin din acest film este intruchiparea bunatatii si salvatoarea copilului. Ea este eroina moderna, "zana cea buna" cum au numit-o regizorii, femeia fara puteri speciale, care intelege prin ce trece acest copil si care il ajute sa-si regaseasca echilibrul daruindu-i neconditionat, iubire. Sacrificiul ei fata de un copil fata de care nu are nicio datorie merge pana acolo unde ea e gata sa renunte la relatia ei sentimentala in favoarea copilului. Chimia dintre cei doi protagonisti este uimitoare.
Thomas Doret, interpretul pustiului cu bicicleta, a fost ales din peste 100 de concurenti iar alegerea a fost una cat se poate de reusita. Ai zice ca nu joaca un rol ci ca ne face partas la viata lui reala. Alaturi de el mai apar Cécile De France (Hereafter, High tension, Mesrine: Killer Instinct) in rolul Samanthei si Jérémie Renier in rolul tatalui.