Combinatie a lui “Se7en” cu “Saw”, sau a citatelor din Biblie cu viziunile unor oameni batuti in cap care inteleg ce vrea mintea lor hazlie din “Cartea Cartilor”, “The Horsemen” nu reuseste sa tina stindardul sus decat vreo jumatate de ora. Dupa? Am ghicit fiece criminal in parte. Sa mor de nu!
Plus ca detectivul nostru, intruchipat acceptabil de Dennis Quaid (“The Express”, “Smart People”), parca este tinta excrementelor tuturor pasarelelor de pe planeta. Ce ma face sa spun acest lucru? Pentru ca scenaristii i-au pregatit o poveste liniara in care nu trebuie decat sa se prezinte la locul unor crime sangeroase, restul indiciilor venindu-i pe tava (ba de la fiul sau cel mic, ba de la unul din criminali, ba de pe net). Horror? In nici un caz! Thriller? Are you nuts?! Ca drama, poate, merita nota de trecere.
Iar finalul e criminal de prost! Parca ai privit o ora si douazeci de minute in van! Revenind, nu cred ca e indicat sa va spun sa nu-l vedeti. Cantitatea potrivita de blood and gore va atrage irecuperabil spre o vizionare obligatorie. La fel si numele actorulu de care va aminteam. Dar, repet, nu veti fi satisfacuti pe deplin decat de minutiozitatea cu care sunt surprinse expresiile personajelor sau peisajul.
Nici mesajul filmului nu este detaliat, faptele pregatite cu atata atentie de criminalii neintelesi (emo?!!) fiind in cele din urma nerelavante pentru unii care si-ar fi dorit declansarea Apocalipsei. Pretentios in debut, hilar in partea de final, “The Horsemen” te lasa cu un gust amar si cu impresia ca nu ne vom mai intalni cu vreun “Se7en” in perioada urmatoare. Daca stau bine si ma gandesc, va invit sa urmariti “Martyrs”! E mai dur, va va speria cu siguranta, iar mesajul de la final este original.