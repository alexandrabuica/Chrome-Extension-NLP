Prima jumatate a lui Your Highness pare cu defect. Filmul nu-si gaseste bine ritmul, umorul sexual e acolo, dar nu e suficient ca sa te tina in priza, iar droaia de personaje masculine nu e contrabalansata decat de prezenta fizica a lui Zooey Deschanel (500 Days of Summer) in rolul fecioarei Belladona. E ca si cum baietii sunt singuri si se joaca cu stiti voi ce in nisip. Nu suntem intr-o buddy comedy, nu? Intre noi fie vorba, in locul lui Zooey putea foarte bine sa fie o papusa gonflabila. Ba chiar s-ar fi potrivit cu momentele de parodie ale fimului. Zooey abia daca are doua replici, iar prezenta ei pe afis e doar un carlig de marketing.
A doua jumatate reuseste sa intoarca foaia. Savoarea vine odata cu aparitia lui Natalie Portman. Dincolo de faptul ca arata la fel de bine in straie medivale ca in haine de balerina (apropo, in costumul de baie din Your Highness, o fi fost ea, n-o fi fost ea?), personajul ei - amazoanca in cautarea razbunarii - aduce tensiune, creeaza dinamism si ii impinge pe eroi catre o serie de intalniri cu creaturi din cele mai nastrusnice. Miza creste, la fel si buna dispozitia spectatorului. Producatorii au investit decent in decoruri si efecte, au avut noroc sa le pice pe afis cateva nume recent trecute prin gala Oscarurilor – si James Franco se prosteste simpatic in rolul lui Fabious - iar reteta usurica cu care vin la inaintare o sa-i relaxeze in salile de cinema pe cei care nu se jeneaza de niscaiva vulgaritati.
Filmul este bun, placut.