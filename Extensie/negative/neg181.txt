Inutil de lung si greoi „The Informant!” face parte din categoria filmelor care „iti mananca zilele”. Dupa  ce minutele se vor scurge insuportabil de lent vei ramane doar cu un gol in suflet si vei resimti din plin pacaleala marketingului excesiv. Da, filmul e incredibil de slab daca e sa-l catalogam comedie; si da, valoarea ii creste usor daca il incadram drept drama. Iar daca e sa vorbim despre actiune, nu prea avem cum. Aceasta lipseste neasteptat, in ciuda faptului ca ne este prezentat initial drept film despre spionaj economic, deci cu multe intorsaturi de situatie. Ma rog, e una neasteptata pe parcurs, dar repet, nu merita a fi vizionat decat daca sunteti masochisti.
Nenea Bourne, Matt Damon, salveaza ziua printr-un joc solid, insa nici prezenta sa nu e suficienta pentru a ne alunga ridurile de pe fruntile late si ceata de deasupra ochilor intrebatori care transmit din ce in ce mai clar, pe masura ce nisipul din clepsidra filmului se scurge chinuit, „cum a fost posibila realizarea unui asemenea plictis?”.
Acum, presimt ca multi ma vor acuza ca sunt prea critic, ca nu l-am inteles pe deplin… Iar eu pot baga replica aceea cu marmota. Trebuie insa sa stiti ca ma avut asteptari mari. Eram sigur ca pelicula de fata este una demna de a fi recomandata. Iata astfel prezentat motivul pentru care, cu mult stoicism, am rezistat pana la final. Insa nu mi-a fost dat decat sa ma chinui pentru nimic.
Filmul este urat, dezamagitor, frustrant, enervant si plictisitor. Nu am fost impresionat cu absolut nimic. Nu e nimic iesit din comun ci dinpotriva totul pare a fi sters si lipsit de viata.