Elysium vine ca o gura de aer proaspat dupa o vara in care super eroii au ajuns de la a ne minuna la a ne plictisti. In Elysium nu exista super eroi, nici macar eroi, ci doar oameni care isi vad propriile interese, fie ca sunt sau nu in scopuri nobile. Elysium este o lectie de supravietuire, plasat intr-un univers apasator, murdar, bolnav si infricosator. Ca in orice viitor distopic, Pamantul este o ramasita a unei planete candva bogata si infloritoare. Oamenii sunt bolnavi, saraci si tratati inuman, iar cei bogati si-au facut bagajele catre Elysium, o statie orbitala aflata in jurul Pamantului.
Actiunea filmului este plasata in 2159, in care omanirea este divizata in doua clase sociale: cei foarte bogati locuiesc pe o statie spatiala imaculata si construita de mana omului denumita Elysium, in timp ce restul oamenilor traiesc pe o planeta Pamant suprapopulata si in ruina.
Vizual, Blomkamp nu dezamgeste si recreeaza un univers fascinant si dezolant, in acelasi timp. Dar spre deosebire de District 9, aici, regizorul pare mai putin interesat de personajele sale. Din pacate, si Elysium cade in pacatul scenelor de actiune lungite, care se indeparteaza de la esenta povestii.
Dar, Blomkamp stie macar cum sa incheie un film, fara sa serveasca momente siropoase sau total lipsite de logica. Elysium este reusit la toate capitolele si este un film inteligent, cu idei marete si indraznete, care te pun pe ganduri, insa executarea pare putin pripita. Premisa de la care porneste este geniala, insa usor, usor, pana la final, filmul isi pierde putin din energie si stralucire.
