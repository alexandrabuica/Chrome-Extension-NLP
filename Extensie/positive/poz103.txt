Pentru ca Schwarzie face fata cu brio si mai ales rolul sau dincolo de coordonatele specifice unui film de gen, este inzestrat de catre scenariu, cu mult umor de situatie si de caracter.
Desi poate fi privit ca un cumul de clisee, ba pot exista si niscaiva carcoteli in relatie cu rezolvarea simplist fortata a unor situatii complexe, exista cateva caracteristici care ridica mult calitatea acestei pelicule:avem povestea clasica a confruntarii dintre The Good and The Bad! Si bineinteles The Good  invinge dupa peripetii care de care mai incitante; un scenariu bine articulat si condimentat cu actiune, cu personaje bine conturate caracterologic, cu ceva amor si cum spuneam si cu umor;avem un regizor sud-coreean la debutul sau hollywoodian, hotarat sa se afirme si care vine cu o forta proapata, caracteristica, inventiva, care se misca extraordinar de bine, organizat, rapid si capsat intr-o poveste pe care o desfasoara cu un ritm aproape perfect in fata ochilor nostri;avem un director de imagine, tot sud-coreean, Ji-yong Kim, care a mai facut echipa alaturi de regizor si dat fiind acest fapt, dezvolta cu acesta o buna intelegere si coordonare a cadrelor si ne ofera excelente urmariri la sol si din aer ale bolidului Corvette ZR1 (la viteze de peste 250 mile la ora), aglomerari, ciocniri si rasturnari spectaculoase, rafale indelungate de munitie scuipata de pistoale, mitraliere, ba chiar si de o bazooka  si sa nu uit scenele filmate in lanurile de porumb strabatute si sfartecate de masinile urmaritului si urmaritorului acompaniati de fasaitul caracteristic al papusoiului :);avem si o distributie bine selectata, actori buni, care fiecare in parte exceleaza construind personalitati distincte si pline de culoare si care laolalta incheaga o echipa. Un Schwarzenneger uitand fotoliul de Guvernator al Californiei, revenind la film in forta, cu aceeasi frizura arici, cu acelasi accent inconfundabil si cu o imensa pofta de joc si mai ales multumit de oferta. De altfel el chiar spune ca “era un scenariu uimitor. Avea intensitate, avea drama, avea actiunea pe care o iubesc si pe care fanii mei o asteapta de la mine, dar in acelasi timp avea si scene comice. Era unul din acele filme in care razi in mijlocul unei scene pline de suspans.” (citat din Mapa de Presa a MediaProDistribution). O bucurie de a-l revedea pe Forest Whitaker in rolul agentului FBI John Bannister (pe care in plus de rolul dictatorului Idi Amin din filmul “The Last King of Scotland” – recompensat cu un Oscar, il admir saptamanal pe canalul TV AXN in seria “Criminal Minds”) si care in plus este “si un umanist. El este fondatorul fundatiei PeaceEarth, co-fondatorul şi preşedintele Institutului Internaţional pentru Pace și a fost numit Ambasador al Bunăvoinţei pentru Pace și Reconciliere din partea UNESCO” (citat din Mapa de Presa a MediaProDistribution).