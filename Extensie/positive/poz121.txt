Candva viitorul era reprezentat in filme ca o lume pasnica si plina de culoare, unde majoritatea problemelor pe care le va avea de infruntat omenirea vor veni din intalnirile cu alte civilizatii si de la confruntarea cu propria sete a umanitatii de a descoperi Universul si de a depăşi toate frontierele cunoasterii. Apoi, a intervenit fictiunea neagra politica, in filme ca „1984” si „Brazil”, care au adus pe ecran cosmarurile sociale a unei lumi dominate de totalitarism.  In zilele noastre, majoritatea filmelor a caror subiect trateaza viitorul par a fi distopii intunecate in care planeta este descrisa ca dupa o apocalipsa atomica, biologica sau ecologica sau, in cel mai bun caz, ca fiind populata de o societate asemanatoare unui fel de cosmar orwellian.
Nici filmul „Looper” al regizorului Rian Johnson nu face exceptie de la cele mentionate mai sus, de vreme ce lumea anilor 2044 sau 2074 este dominata de violenta, viata umana are un pret mai mic decat oricand, iar progresul tehnologic nu a adus omenirii nicio fericire (nici strazi mai curate, de altfel). Calatoria in timp a fost inventata, dar imediat a fost interzisa, criminalitatea organizata a preluat controlul şi mafia este cea care controleaza tranzactiile ilegale, la fel ca în cazul substantelor interzise sau armelor.
Scenariul inteligent al acestui film, unul dintre cele mai inteligente din cele vazute in ultimul timp, evita prin intermediul unor fraze bine iscusite, intrebarile grele puse atunci cand cele doua fatete ale aceluiasi criminal platit (Bruce Willis si Joseph Gordon-Levitt) se intalnesc intr-una dintre scenele care sunt greu de uitat de catre oricine care a vazut filmul. „Prea complicat, hai sa nu intram in detalii”. Si daca detaliile sunt lasate deoparte, aceasta poveste decurge perfect, iar finalul are suficienta insemnatate intr-o poveste care ar fi putut usor deveni prea complicata si prea greu de urmarit.
Este dificil sa ne dam seama din acest film ca scenaristul si regizorul Rian Johnson este aproape un nou venit in lumea Hollywood-ului. Nu numai ca ritmul filmului este perfect adaptat, accelerand sau incetinind dupa cum actiunea o cere, dar si alegerile cinematografice facute de el par a fi eficiente, iar povestea si dialogurile creeaza o atmosfera de neincredere care permite spectatorului sa se intrebe tot timpul ce semnificatie au scenele urmarite si ce urmeaza in viitor, fara a explica lucrurile prea devreme sau prea tarziu. Exista, de asemenea, ceva in stilul realist ales de el care face povestea credibila, iar personajele rezoneaza cu publicul, in ciuda situatiilor neobisnuite in fata carora sunt puse.
„Looper” este mai mult decat un thriller de actiune satisfacator, este unul dintre filmele cele mai bine scrise, jucate si regizate dintre cele vazute de mine in ultimul an.