Regizorul David Yates merita toata laudele pentru ca reusit sa duca la bun sfarsit aceasta calatorie, intr-un mod mai mult decat spectaculos, oferindu-le  fanilor tot ce isi puteau dori. Poate ca cei care nu au citit cartile, vor decide dupa acest film sa le ofere o sansa. Filmat in 3D, “Harry Potter si Talismanele Mortii: Partea 2” ofera scene de neuitat, iar din punct de vedere vizual, filmul este peste asteptari.
Personajele create de J.K Rowling nu sunt niciodata atat de simple si nici nu le poti cataloga drept bune sau rele, iar regizorii si scenaristii celor opt filme au inteles perfect cum sa redea acest lucru pe marile ecrane. 
“Harry Potter si Talismanele Mortii: Partea 2” reprezinta finalul grandios pe care toti il asteptam de zece ani. Sigur, nu lipsesc si micile clisee, dar care, uneori, fac parte din farmecul filmului.  Actorii au incercat sa ofere cea mai buna interpretare, iar cel care iese in evidenta este Daniel Radcliffe, care suprinde foarte bine emotiile traite de personajul sau, si chiar ofera cea mai buna prestatie a sa din toata seria. el pare a se detasa complet de statutul de copil vrajitor, aratand ca un adult intre tineri, atat prin replicile sale , jocul actoricesc, cat si prin expresivitatea de care da dovada.
Aventura se incheie si se incheie frumos, asa cum ne doream cu totii. “Harry Potter si Talismanele Mortii: Partea 2” va  va convinge ca daca ati fost atatia ani alaturi de eroii preferati, nu ati facut-o degeaba, in final fiind rasplatiti cum se cuvine.  Partea a doua va ramane un film extraordinar din toate punctele de vedere, la care nu se mai poate adauga nimic pentru a-l face mai memorabil decat este deja.
