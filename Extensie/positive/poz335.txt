Nu lipseste o doza decenta de mister - Tintin e genul investigatorului care-si foloseste foarte mult materia cenusie, si surprinzator de mult umor. Aici responsabilitatea cade in primul rand pe cuplul gemenilor Thompson si Thomson (in varianta franceza Dupont si Dupond, voci asigurate in film de duetul britanic Simon Pegg - Nick Frost)  - genul de detectivi care-si dau cu stangul in dreptul nonstop, dar care pe cai din cele mai norocoase ajung sa-i dea lui Tintin o mana de ajutor fix la momentul necesar in infruntarea cu Piratul Rackham (voce imprumutata de Daniel Craig) si urmasul sau peste ani, Saharin. Un singur minus am notat, dar aici filmul e 100% tributar ADN-ului benzii desenate pe care o respecta: nu avem parte de nicio prezenta feminina importanta.
   Scenariul e cusut perfect, nimic nu e in plus, nici un element nu ramane neexploatat, iar mana regizorului e fabuloasa. Camera de filmat se misca pe orizontala, pe verticala, circular sau panoramand, iar calitatea tehnologiilor folosite aduc animatia pe un teritoriu care, nu de putine ori, iti taie respiratia. O sa merg sa-l vad a doua oara doar ca sa studiez jocurile optice puse la cale pe pelicula: de la efectul unei lupe sau privitul printr-o sticla la reflexii in lentile de ochelari si aburi ai alcoolului meticulos adusi in prim plan.
