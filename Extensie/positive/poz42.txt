Poate Hollywood-ul sa salveze lumea cu un film fals? Probabil ca da, dupa ce a ajutat CIA-ul in cea mai periculoasa misiune de salvare: criza ostaticilor din 1979. Evenimentele reale din acel an stau la baza lui Argo, filmul care l-a readus in atentia intregii lumi pe Ben Affleck si i-a intarit statutul de regizor talentat.
Ben Affleck pare sa se simta foarte confortabil in scaunul de regizor, lucru demonstrat si cu Argo. Sincer, il consider mai bun ca regizor decat ca actor, insa ambele meserii le face cu succes. Argo m-a impresionat prin modul in care a reusit sa ma tina pe marginea scaunului pana la final, fara sa vad pe ecran o cursa cu masini, impuscaturi sau crime. Un thriller inteligent, cu replici spumoase si un scenariu foarte bun, Argo ar putea fi printre marii castigatori la Oscaruri, in 2013.
Argo merita pe deplin sa fie inclus in topul celor mai bune filme lansate in acest an, nu doar pentru scenariul extrem de interesant, dar si pentru regia stralucita pe care a realizat-o Ben Affleck.  O poveste care parea greu de pus in scena  a devenit un film politic stralucitor, executat fara cusur atat de catre regizor, cat si de marii actori din distrbutie.
Este usor sa faci un thriller din alergaturi si impuscaturi, insa este al naibii de dificil sa transmiti suspans si sa tii publicul lipit de scaune fara nici un artificiu de acest gen, asa cum o face Argo. Iar Ben Affleck pare a fi un maestru in devenire la acest capitol. Argo este un film fantastic despre o perioada cand povestile science-fiction inca ne puteau elibera.
