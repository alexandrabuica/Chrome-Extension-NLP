O distributie excelenta, fiecare aparitie a personajelor pe ecran mi-a dat o stare de bine, de recunoastere a unor actori de mare clasa, clasa recunoscuta de altfel de multe nominalizari si premii in lumea filmului international. Harrison Ford si Ben Kingsley reintra si de aceasta data in lumea fantastica (dar reala de fapt, pentru ca suntem atat de aproape de aceste posibilitati) a scince-fiction-ului. Intra cu toate armele carierelor lor prodigioase si se integreaza cu multa intelegere – sub mana lui Gavin Hood – in psihologia personajelor lor. Mare actor Ben Kingsley. Ii secondeaza Viola Davies, care dovedeste inca o data, o paleta larga interpretativa pe tipologii diferite de roluri. Abia am vazut-o in Prisoners, intr-un rol de mare dramatism.
Extrem de interesanta hora varstelor, pentru ca actorii tineri se prind alaturi de veterani la acelasi nivel exemplar de interpretare. In evolutie (si nici nu ma asteptam la altceva) – Asa Butterfield – emotionantul Hugo, la fel si Hailee Steinfeld (True Gritt), dar sa le acordam apreciere deosebite si lui Abigail Breslin (Valenrine), Suraj Parthasarathy (Alai) si Moises Arias (Bonzo – o figura interesanta).
Cinematografia lui Donald McAlpine, alaturi de toata echipa de decor si efecte speciale, creaza un univers bogat atat al statiei orbitale unde au loc instructiile recrutilor, cat si al bataliilor din spatiul galactic, din apropierea Planetei Formicilor. Batalii care nu agreseaza ochiul si timpanul spectatorului, ci reusesc sa transmita o emotie si o tensiune pe care as numi-o soft in comparatie cu alte pelicule de gen. Contribuie in aceeasi masura la reusita acestei ecranizari, coloana sonora semnata de Steve Jablonski, de pe care iata “Room”.