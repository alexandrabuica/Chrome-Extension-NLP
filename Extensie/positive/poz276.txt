Susanne Bier nu aluneca pe panta romantismului siropos, sensibilizandu-ne cu aspectele tulburatoare, urate si triste ale aceluiasi sentiment – iubirea. Aparentele si realitatile in contrast fac din acest film mai putin o comedie si mai mult o poveste de dragoste (mai bine zis suma unor povesti de dragoste), usor dramatica, pe alocuri ironica, intotdeauna emotionanta si melancolica. Fara prea mult idealism si fara happy end… ca in viata…
Subiectul ne prezinta viata Idei (Trine Dyrholm, superba, profunda si ametitoare, posesoarea celor mai patrunzatori si expresivi ochi albastri pe care i-am vazut vreodata, in film sau in realitate), aflata in lupta cu cancerul de san, finalizand sedintele de chimoterapie si pregatindu-se pentru nunta fiicei sale. Optimismul si increderea in sine ii sunt naruite de intamplatoarea descoperire a amantei sotului, pe care il credea alaturi de ea, insa cum mariajul fiicei este mai presus de fericirea personala, pleaca singura, ca si cum nimic nu s-a intamplat, spre insorita Italie pentru a fi prezenta la eveniment. Pentru Astrid (Molly Blixt Egelind), fiica Idei, povestea de dragoste cu Patrick (Sebastien Jensen) pare desprinsa din basme, fara obstacole si divergente, fara impedimente si nori negri, in ciuda timpului scurt petrecut impreuna de viitorii insuratei.
Pierce Brosnan este Phillip, tatal lui Patrick, om de afaceri amar si sarcastic, singur si instrainat de fiul sau. Reintoarcerea in Sorrento pentru nunta fiului sau il arunca in trecutul pe care il credea uitat, dezgropand ascunse adanc in sufletul sau, odata cu pierderea sotiei. Am intalnit un Pierce Brosnan romantic si sentimental, pierzandu-se in albastrul ochilor Idei, capabil emanand dragoste doar din priviri. Aceeasi ochi albastri de James Bond dar fara privirea otelita a marelui spion…
Evenimentul nuptial aduce impreuna cele doua familii, fiecare cu bagajul sau de emotii, evenimente, rabufniri si frustari, incarcatura emotionala apasand fiecare personaj si determinandu-l sa dea frau liber trairilor si sentimetelor. Alternand scenele comice cu cele tragice, ciocnirile intre membrii celor doua familii dau savoare actiunii, desi nelipsita predictibilitate ameninta uneori atentia si rabdarea spectatorilor. La inceput Phillip este tulburat de Ida cea cu ochi mari, sinceri si naivi, prea directa in exprimari si trairi, insa problemele familiilor lor reusesc sa-i apropie intr-un fel in care nici unul nu si l-ar fi imaginat. Dialogurile dintre cei doi protagonisti, desi vag declarative si prea putin siropoase, au o intensitate emotionala deosebita, usor de remarcat si simtit din priviri si taceri si asta datorita chimiei deosebite care emana intre Brosnan si Dyrholm.
Trine Dyrholm imprumuta farmecul, spontaneitatea si pofta de viata personajului sau, astfel incat in ciuda problemelor de sanatate, infidelitatii sotului, tulburarilor de comportament ale fiului si esecului in iubire al fiicei, continua sa se bucure de viata si sa lupte pentru dragoste. In contradictie cu personalitatea sa serena se manifesta Benedikte (Paprika Steen – o interpretare maiastra a unei personalitati agasante, cu o  voce si un ras stresant pe care n-o sa-l pot uita prea curand), cumnata lui Phillip, cu o viziune proprie asupra destinului familiei sale, viziune in care propriile vise si dorinte suprima sentimetele celor din jur.
“Love Is All You Need” este emotionant si placut, si asta pentru ca nu idealizeaza dragostea, vorbeste despre dragostea intre barbati si femei, intre persoane de acelasi sex, intre parinti  si copii, despre prima dragoste si despre dragostea matura, despre frumusetea de a te indragosti si dezamagirea de a pierde iubirea, despre dragostea adevarata, despre puterea de a depasi o pierdere si a te indragosti din nou.
Pana la urma, importanta este speranta caci a merge mai departe este cel mai important lucru in viata… Superb film de familie.