The Hunger Games este un film cu totul special, in special la nivel conceptual. Pelicula nu socheaza atat de mult prin imagini sangeroase (desi sunt cateva scene nerecomandate celor de 13 ani), ci prin ideile inspaimantatoare: 24 de tineri sunt aruncati intr-o lupta sangeroasa, pentru amuzamentul unei societati lipsite de orice umanitate, care ii urmareste pe acestie pe ecrane gigantice cum se lupta sa supravietuiasca. Si pentru ca totusi este o poveste adresata tinerilor adulti, nu putea lipsi nici o poveste de dragoste intre cei doi protagonisti, dar nu la fel de siropoasa ca in alte cazuri, gen Twilight. Probabil ca triunghiul amoros dintre Katniss, Peeta si Gale (Liam Hemsworth, folosit mult prea putin in acest film) va fi mai bine prezentat in urmatoarele filme.  Primele recenzii din afara sunt foarte bune, insa celebrul critic Roger Ebert a sintetizat perfect esenta filmului intr-o singura fraza: "reality show-ul este opiul popoarelor".