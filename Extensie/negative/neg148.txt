S-a incercat reluarea succesului blockbusterelor pline de testosteron prin Rocky al 6-lea (bunicel), Die Hard 4 (bun), The Wrestler (interpretare de Oscar), Terminator 4 (de urmarit) etc., iar lovitura de gratie ar fi trebuit sa fie data prin The Expendables, acest apogeu al masculinitatii cinematografice. Numai ca (mult prea) lunga lista de actori, combinarea tuturor cliseelor filmelor de gen nu au putut face mai putin chinuitoare cele 2 ore petrecute in sala de cinema.
Povestea, co-scrisa de Stallone, este incropita din ramasite ale tuturor filmelor de actiune, se incearca un mélange intre duritate si sensibilitate. Mickey Rourke plange si noi odata cu el pentru ca nu ne putem da seama cum de a acceptat un asemenea rol, Eric Roberts nu are nimic din acea perfidie sexy care l-a transformat intr-un bad guy inteligent, partenera lui Sylvester Stalone se chinuie sa alerge in reluare pentru ca sa para ca el alearga mai repede decat ea, Arnold Schwarzenegger zici ca a fost adus in carucior cu rotile pe platoul de filmare, Bruce Willis incearca sa fie smecheras, dar nici macar lui nu ii iese figura.
Mentionam la inceput ca nu exista frumusete in acest film. Sunt sigura ca exista mai multe persoane ce sunt de acord.Singurul aspect mai putin penibil este prezenta lui Jason Statham (in ciuda secventei in slow motion cand se duce pe terenul de basketball sa il cafteasca pe fostul iubit al femeii pe care o iubeste- o privire amenintatoare nu inseamna nimic atunci cand medalionul parca daruit de mami flutura la gat). Un om plin de speranta ar crede ca se merita sa vezi filmul pentru secventele de actiune. Ei bine, nu. Uitandu-te la ecran, iti si imaginezi indicatiile primite de actori de la regizorul Stallone: “Acum tu ii torni pumni, apoi, el tie, apoi tu castigi. Actiune!”
Steven Seagal si Van Damme au refuzat rolurile din film. Nu e nimic, ma indoiesc ca aceste doua nume ar fi transformat The Expendables in ceva mai bun decat aceasta ciorba plina de muschi, testosteron, inepta si incoerenta.
Dezostruos si penibil! O mare pierdere de bani!