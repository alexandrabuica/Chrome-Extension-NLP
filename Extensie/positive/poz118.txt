Placerea de a revedea 3 mari actori evoluand “shoulder by shoulder” face toti banii! Si daca o fac jucand o partitura de mare finete, dirijata de Fisher Stevens, oscarizat in 2010 pentru documentarul “The Cove”, iaca rezultatul, un film cu adancime… dulce-amar… mustind de umor si de sarcasm… introvertit-extrovertit… o ultima priza a libertatii si un ultim gust al vietii… un sfarsit si o incununare a carierei, un film despre prietenii vechi, onoare, razbunari, regrete, skills-uri netocite, viata si moarte, batranete, impotenta si boli, pofte si regrete, un film “testament”, care pune punct in zori vietii vechilor prieteni care au trait impreuna o ultima noapte frumoasa…
Carisma actorilor se impregneaza adanc asupra personajelor interpretate, iar chimia care functioneaza intre cei trei “mari” lucreaza si asupra celorlalti din distributie si vorbesc aici despre cele patru actrite, Julianna Margulies, Addison Timlin, Lucy Punch, Vanessa Ferlito. Fiecare dintre aceste personaje feminine, Wendy – reprezentanta servantelor amorului platit, Nina Hirsch – fiica batranului Hirsch, Alex – fiica dulce si inocenta a lui Doc si Sylvia – victima salvata si razbunata de Doc/Val/Hirsch… fiecare dintre ele, frumoase si tinere… simt, inteleg si iubesc comorile spuse si nespuse din sufletele celor trei batrani fosti mari gangsteri. Si mai ales, vor ramane cu amintirea lor frumoasa. Atat timp cat ele vor trai, cineva isi va aminti de cei trei! E mare lucru sa treci printr-o asemenea viata cum a fost a lui Doc/Val/Hirsch si sa lasi amintiri frumoase in urma! O iertare/rascumparare pe care biserica i-o refuza lui Val, intr-o scena superba din film!!!
Si as putea sa va relatez aici nenumarate scene de mare subtilitate psihologica sau scene fantastic de amuzante (printre care urmarile jenant-penibile ale excesului de pastilute albastre asupra lui Val) sau scene extraordinar de sensibile (printre care necrologul lui Val din cimitir la inhumarea incropita a lui Hirsch), insa cred ca fiecare dintre voi trebuie sa vedeti acest film, sa ii urmariti pe Pacino, Walken si Arkin si sa descoperiti comorile pe care aceasta pelicula ni le asterne la picioare.
Veti simti parfum de Godfather, sau de Serpico, sau de Scent of a Woman, sau de Once Upon a Time, sau de The Private Lifes of Pippa Lee, sau de Seven Psychopaths, sau Gigli etc., etc.… Parfumul unor mari actori, care inteleg viata si iubesc publicul pentru care isi pun sufletul pe ecran!
Cinematografia semnata de Michael Grady ne invita la lungi plimbari si aventuri nocturne pe strazile marelui oras, pe fundalul carora decupeaza mereu cu dragoste si intelegere, prim planuri calde ale figurilor imbatranite ale actorilor fara varsta!
Coloana originala sonora a filmului este semnata de Lyle Workman si include cateva piese superbe interpretate de Jon Bon Jovi (de altfel pelicula a fost nominalizata in 2013 la Golden Globe pentru “Best Original Song – Motion Picture – pentru “Not Running Anymore”), de Baby Huey – Hard Times, sau Muddy Waters cu Hoochie Coochie Man si din nou Jon Bon Jovi – Old Habits Die Hard.
Dupa aceasta performanta, sa fim cu ochii in continuare pe Fisher Stevens!