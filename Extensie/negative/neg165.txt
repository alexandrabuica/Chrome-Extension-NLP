Din punctul meu de vedere, Sergiu Nicolaescu trebuia sa renunte de mai mult timp la postura de regizor. Cu Carol I da din nou dovada de mare risipa de bani si lipsa de orice talent cinematografic, pentru ca filmul nu are aproape nimic valoros, nimic care poate atrage spectatorul spre un astfel de film. Sunt chiar curios daca exista persoane care l-au apreciat si de ce. Pentru ca, dupa parerea mea, nici nu stiu ce s-a urmarit: un film artistic, unul istoric, unul documentar? Sau toate trei? Si, indiferent de ce si-a propus, niciun tel nu a fost atins.
Filmul vrea sa reconstituie ultimul an din viata lui Carol I, respectiv anul 1914, cu celebrul Consiliul de Coroana (de fapt, singura scena mai interesanta din punct de vedere istoric) de la Peles care a hotarat neutralitatea armata a Romaniei, nedorita de Carol, in contextul izbucnirii primului razboi mondial. Carol I insusi (interpretat, normal, de Sergiu Nicolaescu) rememoreaza anii de domnie, prilej de introspectie a personalitatii sale si de infatisare a unei perioade destul de confuze din istoria Romaniei. Daca se facea doar un film documentar pentru un subiect interesant-domnia lui Carol I, totul iesea mai inteligent, tenta documentaristica data de povestitor nemulandu-se deloc bine pe actorii din fundal.
De ce am dat nota 2? Doar doua plusuri mici pentru acest film. In primul rand, aparitia unor actori mari de care ne este mereu dor, dar in plan secundar-Amza Pellea, Iulie Darie, Mircea Albulescu etc. Sa precizam ca multe din scenele din film sunt de fapt imagini preluate din filme anterioare ale lui Nicolaescu, cum ar fi Pentru patrie, Razboiul independentei etc. In al doilea rand, singura scena mai interesanta este reconstituirea Consiliului de coroana din 1914, privind intrarea Romaniei in razboi, chiar daca unele personaje par, la fel, trase de par. Eu zic sa evitati filmul, nu atrage prin aproape nimic.