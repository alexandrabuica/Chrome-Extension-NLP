Uneori, cu o franciza se intampla lucruri oribile. Un exemplu ar fi 8mm. Film decent cu Nicholas Cage. Cativa ani mai tarziu, apare 8mm 2, care a fost un softporno filmat la Budapesta, jucat de niste actori mediocri, care probabil n-ar avea loc nici in “Days of our lives”. Un alt exemplu ar fi Corbul. Sau Saw, care dupa ce a ajuns pe mana unor inepti (incepand cu partea a treia) s-a transformat intr-o serie de torture movies la care oamenii se uita pentru a rade. La fel s-a intamplat si cu Road Trip. Primul film din serie a fost acceptabil in nisa lui (macar pentru ca arata un batran care inghite un soarece). Ce le-a trecut prin cap realizatorilor aproband urmarea “Beer Pong” e greu de imaginat. Poate intentiile au fost bune, dar efectul material e infiorator.

De obicei, reflectarea cinematografica a vietii academice americane e o gluma. Pe seama academicilor, evident. Cel mai recent exemplu e Knowing, in care universitari de la MIT au un discurs de elevi de-a saptea. Dar in Beer Pong viata academica nici macar nu exista in interiorul campusurilor. Nu e vreun semn ca oamenii aceia ar fi studenti. Preocuparea lor majora e o competitie in care trebuie sa arunce o bila de ping-pong intr-un pahar gol de bere. Exista si un campionat, iar Andy e campion la asta. Dupa ce castiga faza locala, el si echipa sa (din care mai fac parte doi stoneri barbosi) trebuie sa ajunga intr-un alt oras pentru finala. Iubita lui Andy se muta cu scoala pentru a fi mai aproape de el, motiv pentru care ceilalti rad de el. Apoi, el afla ca o fosta iubita din adolescenta e model in competitia beer pong si planifica sa se intalneasca cu ea undeva la mijloc intre orasele competitiei pentru a face sex.
De regula, daca un film are nuditate feminina si poante cu fecale, nu e nevoie de multe detalii in plus pentru a avea un hit (chiar si straight to video). Dar Beer Pong nu stie administra cele 20 de fete dezbracate care se produc prin film. Sunt acolo, incanta ochiul, dar contextul in care sunt prezentate strica tot cheful. La un moment dat, disperarea regizorului e delectanta. Probabil ca sefii i-au impus sa aiba un sarut intre doua tipe, astfel ca 2 june se saruta ca parte dintr-un vis al unuia dintre personajele masculine. Toata treaba e foarte patetica, scena&filmul avand un aer de reclama la spalatorie de masini cu tipe sapunite si topless. Desigur, e un stil, dar care e facut foarte prost. Ma gandesc ca astfel de filme sunt facute cu duzinile anual, in SUA. O fi o industrie la fel de ampla ca si productia de horroruri cu fetite posedate de draci.Filmul este urat, dezamagitor, frustrant, enervant, plictisitor,ridicol, mediocru, slab, jalnic, groaznic, scandalos, prost, obositor si penibil.
Scenariul e debil. Glumele cu iz politic (referinte la Ben Laden) si replicile dintre amorezi sunt printre cele mai proaste vazute pe film. Aproape la fel de proaste ca si discutiile din Transformers 2. Daca ar fi ramas cu pretentiile de comedie sexy, nu era nimic iritant la Beer Pong. Dar actiunea si plotul stupide si copilaroase strica placerea de a vedea softcore american in toata splendoarea genului (tipe care chicotesc, poarta costume de baie, locuiesc in rulote si sunt, dupa spusele uneia dintre ele, LUG-adica lesbians until graduation). In aceste conditii, Beer Pong e o oroare. Bautul de bere si feeria topless or fi incantatoare, dar nu cand sunt prezentate astfel.