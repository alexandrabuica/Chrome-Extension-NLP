In preajma sarbatorilor de iarna intra in joc armate mari! Noaptea despartirii de anul care se incheie si totodata a intrarii in cel nou desfasoara marile forte care isi dau mana pentru reusita acestui eveniment. Decoratori, organizatori, politisti, radiouri, televiziuni, muzicieni, bucatari…si nu in ultimul rand :) electricieni. Time Square este anual centrul newyorkez al stralucirii acestei  sarbatori.
Dar nu vreau sa fiu rautacioasa, sau scortoasa sau prea carcotasa si de aceea spun ca acest film, foarte american, daca pot zice asa ceva, iti da pe tot parcursul vizionarii o stare de bine: si zambet si o mica lacrima si speranta si ganduri bune. Pentru ca se compune din povestile de viata ale mai  multor personaje ale caror destine se impletesc, se construiesc si se reconstruiesc in cele douzeci si patru de ore care preced “marele eveniment”. Si pentru ca se vrea un indemn – cum spuneam – catre speranta, catre iertare, catre sansa de a-ti asculta inima. Poate ca sunt singurele momente din an cand ii simti alaturi pe ceilalti, cand simti ca ai curajul sa faci un pas mult dorit, cand simti ca poti sa reusesti, cand simti ca iubesti si ca esti iubit. Si cine stie, poate ziua de maine va fi mai buna, va fi inceputul partii frumoase din viata ta!
Personajele sunt succint creionate si povestile lor sunt conectate magiei noptii de ajun. Povesti despre clipele dinaintea mortii, dar si despre nasterea unor noi vieti . Si toate acestea, in ambianta unui oras care ni se dezvaluie intr-o multime de fatete si prin numeroase personalitati notabile (sa nu il omitem pe insusi Mr. Bloomberg). Constructiile si motivarile sunt atat de credibile pe cat vrem noi sa fie: un exercitiu si din partea noastra, a celor din sala. Haideti sa credem – si ne vom simti mai bine. Chiar daca dupa cateva ore de la vizionare, vom cadea cu toti in prozaismul si zbaterile si angoasele zilnice. Precis insa ca vom castiga ceva-ceva pe scara optimismului, pe scara lui “hai, ca poate sa ne fie bine!”.