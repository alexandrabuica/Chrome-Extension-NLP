Sin retorno e o taietura de ziar de la rubrica “sezational”. Un senzational tratat previzibil pana spre final, acolo unde aduce o solutie foarte personala.
Creatia lui Miguel Cohan (regizor si prim scenarist) are doua parti distincte. Prima, ocupand o parte insemnata din durata peliculei, este construita in structura patentata cu Oscar de Crash. Un varf de ac ar fi fost mai mult decat suficient pentru ca destinul personajelor sa fie altul. Varful de ac nu apare insa, asa ca personajele se aseaza intr-o pozitie finala cu iz de stire decupata dintr-un ziar, rubrica senzational. Avem victima unui accident rutier, vinovatul fugit de la locul faptei si tapul ispasitor prins la locul si momentul nepotrivit. 
Un punct de intersectie – rutier si mistic – abordat cinematografic direct si previzibil. Sin retorno apasa printre randurile scenariului si scenele filmate un mesaj educativ din ciclul “mama spunea…”. Sentimentul de vinovatie e sondat pasager, desi exista potentialul unui studiu migalos, impins pana la explozie. Gradatia psihologica preferata e din pacate brutala, in cateva salturi bruste. Plasa de minciuni transforma si cuplul de parinti in partasi, iar climax-ul asteptat se prescrie gratie unui salt in timp de vreo 3 ani. Sin retorno putea fi in aceasta prima parte mai atent, mai elaborat, mai intim. Prefera chinurilor unei constiinte evolutia unui caz. 
Spre final, pentru cateva minute Sin retorno pare destinat unui final la granita intre melodramaticul Almodovar si sangerosul Park Chan-wook. Si aici, cu totul neasteptat, filmul reuseste surpriza, gasindu-si un punct de rezistenta uimitor. Poate frustrant pentru cei care iubesc abordarea vindicativa – o coordonata obisnuita in cinema – dar cu miez si personalitate proprie, invitand privitorul la un exercitiu de gandire din scaunul lasat gol (cel al judecatorului?) in penultimul cadru al filmului.
