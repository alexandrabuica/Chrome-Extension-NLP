“Blue Valentine" NU este un alt film oarecare despre despartire. De obicei ni se prezinta doar momentul despartirii efective, al divortului. De acesta data avem insa ocazia extraordinara de a urmari cursul real al vietii de cuplu. Construit cu ajutorul flash-back-urilor (scene din trecut intercalate cu scene din prezent), ni se dezvaluie evolutia idilei, de la vraja primelor saruturi pana la scene pasionale de sex sau angoasele certurilor de zi cu zi.
Personalitatile protagonistilor sunt creionate egal: nimeni nu este lupul cel rau sau victima. Identificarea cu personajele este lasata sa vina natural, in functie de experientele personale ale spectatorului. Tocmai aceasta privire obiectiva, clara asupra relatiei face povestea celor doi una extrem de emotionanta. Poate ca va veti regasi in Dean sau in Cindy, poate in amandoi, poate ca veti recunoaste anumite situatii, reprosuri sau situatii. Poate ca veti gasi raspunsuri.
Scenariul, scris pe parcursul a 12 ani, poarta clar amprenta creatorului sau, Derek Cianfrance (regizor de film documentar). Acesta ne ofera privilegiul de a diseca dragostea aproape factual, analizand ce a mers bine si ce a mers prost. Partea cu adevarat fascinanta este faptul ca personajele in sine nu sunt capabile sa vada toate aceste lucruri. Asadar, noi (ca spectatori) asistam la aceasta poveste sfasietoare fara sa putem intervene, singurele persoane pe care le putem salva de la dezastru suntem chiar noi insine.
Filmul “Blue Valentine” a obtinut o nominalizare la Oscar (pentru Cea mai buna actrita intr-un rol principal), alte 12 nominalizari la diferite festivaluri de profil si un premiu din partea Chicago Film Critics Association Awards.
Filmul este bestial, fascinant.