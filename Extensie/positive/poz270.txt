Conform “mama wiki”, catalanul Barrena este regizor, scenarist, producator si editor de film si promite o cariera de succes.
Personajul principal al filmului sau, Albert, este o persoana reala si el continua sa  calatoreasca, sa scrie si sa zambeasca,coloana sonora superba a filmului, compusa de catre PAU VALLVÉ si puteti urmari traseul calatoriei lui Albert alaturi de Anna dintr-un capat in celalalt al lumii. Un Albert care ne spune ca “un scaun cu rotile nu e decat un accesoriu similar ochelarilor sau unor haine mai neobisnuite, nimic mai mult.”
Din Barcelona – Spania, pana in cel mai indepartat punct fata de domiciliu, farul de pe East Cape – Noua Zeelanda, drumul alaturi de Albert si Anna, timp de 200 de zile, ne incarca pe fiecare dintre noi, spectatorii acestui film documentar exact cu ceea ce si-au dorit organizatorii festivalului – cu o karma mai buna!
ntelegem fata in fata cu Albert Casals, cu tatal sau, cu mama sa adoptiva si cu bunica sa, dar si alaturi de Anna, iubita lui, ca acest tanar stenic, plin de o adanca intelepciune, pofta de viata si vesnica placere si uimire in fata diversitatii lumii, a aflat care este valoarea celor mai importante patru comori ale omului: dragostea, libertatea, norocul si fericirea.
Intr-un montaj de mare rafinament si sensibilitate, suntem condusi de-a lungul copilariei grele a micutului Albert, atins initial, la varsta de cinci ani (chiar pe pragul aniversarii), de o mononucleoza infectioasa, complicata apoi cu o leucemie, tratamentele prin iradiere conducand catre atrofierea musculaturii membrelor inferioare… paraplegie… scaun cu rotile. Insa acest montaj , intersectat cu momentele acestei noi calatorii uimitoare catre capatul lumii (o noua calatorie, pentru ca Albert este deja veteran in ale drumurilor pornite cu buzunarele goale, dar cu mintea si vointa bine antrenate), este departe de a fi melodramatic. Filmul respira liniste, caldura, impacare si speranta. Toata suferinta tatalui, ramas de timpuriu vaduv si crescandu-si fiul prin spitale si tratamente, tot sufletul femeii calde si intelepte care i s-a alaturat dupa un timp, impreuna cu  bunica, plina de umor, sunt undeva, in spatele povestii. Acest nucleu al familiei a stiut sa ii respecte lui Albert viata lui si alegerile pe care le face pentru a fi liber si a experimenta. Mai mult decat atata, tatal a avut intelepciunea suprema sa il indrume pe Albert catre niste cursuri speciale “de supravietuire” (in Belgia), cele mai potrivite experiente care sa ii ofere libertatea si independenta pe care si-o dorea baiatul.
Prin urmare, familia i-s oferit lui Albert dragostea neconditionata, dar rationala. Si primul tatuaj pe care si-l face Albert pe un umar, in una dintre calatoriile sale, reprezinta “dragostea”.
Tot familia si probabil alaturi de toti cei care l-au sprijinit in alegerile sale, i-au oferit lui Albert libertatea, prin irmare, al doilea tatuaj al lui Albert, undeva pe deltoid, simbolizeaza “libertatea” .
Si pentru ca Albert considera ca a avea o astfel de familie si prieteni si dragoste si libertate reprezinta un noroc, cel de-al treilea lui tatuaj simbolizeaza “norocul”
Acum, in aceasta noua calatorie Albert isi doreste cel de-al patrulea tatuaj si ultimul, care sa simbolizeze “fericirea”. Si si-l va face, sub ochii nostri, dupa un bunjee jumping din Sky Tower – Auckland. Este cel mai dureros dintre tatuajele sale, poate pentru ca si fericirea are doza ei de durere, dar este si cel mai important simbol pentru el. Fara celelalte trei mari daruri primite – dragostea / libertatea / norocul, probabil ca nu ar fi putut accede la fericirea pe care o traieste deplin constient alaturi de iubita sa Anna.
Pentru Albert nu exista “NU POT”. Si urca cu propriile forte cele 720 de trepte care il poarta catre Cladirea Farului din East Cape – Noua Zeelanda si admira alaturi de Anna – rasaritul soarelui. Ei doi sunt primii oameni din lume, inaintea tutoror, care urmaresc ridicarea pe cer a inceputului a toate.
Pentru noi, spectatorii, calatoria alaturi de Albert are un profund inteles initiatic in sensurile pure ale vietii. Albert face cu noi, ca si cu toti acei oameni buni si curati la suflet pe care ii intalneste in calatoria lui, “schimb de valori”. Numai ca el ne ofera imens si noi trebuie sa facem un efort mare pentru a ne ridica la nivelul lui.
Un film extraordinar, emotionant, intelept si in acelasi timp cu un umor de mare gingasie sufleteasca!
Sala a izbucnit in cele mai spontane si sincere aplauze la incheierea proiectiei.
Va sfatuiesc sa nu ratati acest film.

