Imediat după vizionarea unui film, îmi fac o însemnare mică, pe care o postez de obicei și pe Facebook, de la care pornesc ulterior eventuala recenzie a filmului.  La deja-clasicul ”Dangerous Liaisons” am scris doar ”Ce filme se făceau pe vremuri!”. Iar vremurile alea chiar nu sunt îndepărtate, dar șarmul acestui film de familie ne îndeamnă să îl considerăm deja, fără nicio problemă, un clasic al cinematografiei și mai ales al genului dramatic. Chiar dacă nu pot trece peste micile lui imperfecțiuni.
Două personaje, două tipare ale personalității umane, sunt în centrul acestui film: Marchiza de Merteuil (Glenn Close) este privită în societate drept o femeie cu înalte standarde morale, dar este în același timp, pentru cei apropiați, o maestră a conspirațiilor, căreia îl place și mai mereu îi și reușește să conducă oamenii și să îi manipuleze spre îndeplinirea propriilor ambiții, putin cam fortat as spune, un lucru pentru care nu am fost prea incantat. Poate ca sunt adept al comediilor si al filmelor ce lasa o amprenta pozitiva si din aceasta cauza nu am fost impresionat de acest personaj malitios si vulgar, care trecut de varsta tineretii incerca dragostea si intretine relatii sexuale cu cine apuca.