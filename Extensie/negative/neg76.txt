De mult trecute-s vremile cand americanii pastrau distanta si masura fata de excesele penibilului scarbos si scabros pe ecran :).
Asa ca aceasta pelicula este inundata la propriu de jeturi de voma (verde), de scene mai mult sau mai putin explicite de sex (inclusiv o poponeata paroasa goala tolanita intre cearceafuri, inclusiv o pozitie de spagat a agabariticei Diana in fata prohabului victimei sale), de aluzii sexuale fara perdea (pasarica dulce, oute taiate, etc., etc. – va dati seama ca mi-e greu sa le pun pe toate pe display), de expresii scarboase (vaginata, triunghiul Bermudelor, etc.), de imagini diabolice-cosmaresti :) (de exemplu Diana dormind, horcaind si sforaind – dar cu ochii larg beliti).
Si as mai zice cate ceva despre poantele si gagurile rasuflate si repetate… dar sunt foarte sigura ca multi spectatori vor vedea acest film  si multi vor schimonosi ranjete si vor slobozi rasete gros-galgaite – si se vor convinge singuri :).
Este ceva salvator pana la urma? Poate ritmul sustinut, poate imaginea curata si chiar frumoasa pe alocuri (Javier Aquirresarobe – Director cinematografie), poate si cei doi protagonisti principali, Jason Bateman (care este si producator) si Melissa McCarthy, care isi sustin personajele cu un devotament si talent demn de cauze mai drepte :).
Ehei, unde-s vremile cand americanii… :) faceau alt fel de comedii!