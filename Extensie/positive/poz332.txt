 Pentru  o pelicula de peste doua ore, The Help reuseste performanta de a nu-si pierde nicaieri suflul ori directia. Personajele sunt lucrate minutios si delicat. Pana si redactorul sef al ziarului local,  o aparitie fugitiva, primeste o infatisare, cateva gesturi si doua-trei replici care-l creioneaza perfect. Taylor lucreaza si suficient de nuantat mesajul filmului, nu cade in pacatul unei cromatici stridente alb-negru, atat de obisnuite in cazul acestui gen de poveste. Fiecare personaj executa partea sa  ca parte dintr-un mesaj colectiv: uneori curajul poate lipsi, dar alteori el vine in portii duble. Iar revolutiile sunt uneori tacute.
   Dulce-amarui, nu includ aici product placement-ul cat toate zilele facut de o bautura racoritoare, bine pigmentat emotional  - ceea ce era de asteptat, dar si cu o tusa de umor neasteptat, The Help are un singur defect major de care nici nu avea cum sa se fereasca: e un film prea clasic pentru vremurile pe care le traim. Distributia e excelenta – din pacate filmul vine mult prea devreme pentru ca sa existe sperante reale la Oscar – desi Viola Davis si Octavia Spencer ar merita sa fie nominalizate, iar Emma Stone… ei bine, Emma Stone arata la doar 22 de ani un material actoricesc deja bine copt pentru roluri mari si ceva premii.
Pelicula este buna.