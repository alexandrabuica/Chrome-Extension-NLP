 Povestea, un sir de momente menite sa emotioneze, bifeaza toate intorsaturile clasice: calul nepotrivit, Joey, e cumparat de un fermier capos si devine cel mai bun prieten al fiului acestuia, Albert. Desi nu e un animal care sa munceasca la camp, Joey trage la plug salvandu-si stapanii, dar e vandut armatei britanice atunci cand fermierul e strans cu usa unor datorii de catre mosierul sau. In Primul Razboi Mondial Joey schimba de mai multe ori si fara sa vrea taberele, in timp ce Albert se inroleaza in armata cu speranta ca isi va reintalni cel mai bun tovaras. 
   War Horse sufera, din nevoia de a se face usor digerabil pentru spectatorii mai mici, de o blandete exagerata. Pana la batalia de pe Somme, unde in realitate s-a prapadit un milion de oameni, pelicula se scalda in tuse de umor cu gascanul Harold si o nepotica simpatica sora geamana cu Heidi, in personaje negative moi precum mosierul ironic sau militarul de cariera plin de compasiune si in scene de razboi tratate intr-o cheie ultraprotectiva. Vedem caii fara calareti, ne imaginam doar restul. Razboiul e prea mult timp doar o joaca, pelicula dand tot timpul senzatia unui basm cu final binecunoscut. Pelicula este buna, mi-a placut.