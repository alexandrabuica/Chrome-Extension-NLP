Route Irish este un film puternic, care iti capteaza atentia inca de la primele scene si te tine inlantuit pana la momentele finale. Un film unicat in aria sa, pentru ca eu – cel putin – nu am mai intalnit ceva asemanator. Povesti emotionante despre prietenia indelunga si neconditionata dintre doi barbati  in vreme de pace si in vreme de razboi – am mai intalnit pe ecran. Sau despre minciuna, tradare si crima intre tovarasi de lupta. Sau despre cautarea adevarului si razbunare!
Insa o poveste complexa despre toate acestea, despre amintire, prietenie si mai ales  loialitate versus morala atingerii limitelor acestui comandament – este o experienta noua pentru mine. Impreuna cu aspectul interesant al existentei acestor companii de contractare a fortelor mercenare de protectie militara in Irak, prin urmare o fateta mizerabil de comerciala a jocurilor de pace si razboi!
Ken Loach si-a construit filmul la tensiune maxima – chiar si momentele linistite in care amintirile din trecut revin in memoria eroului principal Fergus – nu fac decat sa acumuleze tensiune si mister si durere si revolta.
Moartea prietenului sau in conditii neclare in Irak, pe Route Irish – cea mai periculoasa sosea din zona, care leaga Bagdadul de Zona Verde si credinta nezdruncinata a lui Fergus ca Frankie „was born lucky”, il determina acolo, in Liverpool, la ceremonia de inmormantare, sa caute adevarul. Pentru ca prietenul sau Frankie, un tip curajos, loial, cinstit, nu se bucura sub nicio forma de respectul national cuvenit unor eroi.
Fergus isi indeplineste datoria de onoare fata de prietenul sau Frankie insa are puterea morala sa recunoasca: „mai bine opresti un caine turbat inainte sa mai faca rau”. Si nu stii daca aceste cuvinte se refera la eliminarea vinovatilor, sau la propria sa eliminare, pentru ca hotaraste sa-si ia viata in finalul povestii. Un gest pe care eu personal nu l-as fi dorit, din multe puncte de vedere, dar care pentru secnaristul Paul Laverty, fara indoiala ca a avut o ratiune si care a creionat inteligent figura, personalitatea si mentalitatea irlandezului darz, care desi a razbunat moartea prietenului sau, care desi iubeste si este iubit de Rachel (vaduva lui Frankie), se simte vinovat in fata vietii unor nevinovati, pe care o plateste cu moartea sa.
Acesti doi actori, Mark Womack, Andrea Lowe, pe care nu-mi amintesc sa ii fi vazut pana acum si care au la activ multe prestatii in productii de televiziune, sunt ambii la debut in lungmetraj si au fost o surpriza placuta pentru mine.
Mergeti sa vedeti filmul, pentru ca este povestea unor oameni si a unor fapte de AZI, despre care stim prea putin!