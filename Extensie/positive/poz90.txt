Si nu lipsit de importanta este si faptul ca, din cand in cand, aceeasi vinovati, scenaristii si regizorul apasa si pe supapa decompresiei, arunca cate o replica incarcata de umor. Mergeti la film si va veti bucura si de aceste intruziuni pline de seva umoristico-satirica.
Asa cum veti fi extrem de cuceriti de actiune, de scenografie, de cinematografia semnata de Flavio Martinez Labiano, de coloana sonora semnata de John Ottman.
Si ca intotdeauna, trebuie sa recunosc calitatea deosebita a Mapelor de Presa puse la dispozitie de Media Prod Distribution, care vin cu informatii bogate si inedite, in spujinul si spre delectarea cinefililor.
Si ca intotdeauna, poate spre disperarea :) unor cititori ai blogului nostru, nu ma pot retine si citez din mapa de Presa a acestui film.
Producătorul spune că Neeson are credibilitate într-un astfel de rol neînfricat, pentru că fostul pugilist are un fizic impunător, pe măsura talentului său de a livra replicile, iar vulnerabilitatea pe care o exprimă este pe placul publicului şi potrivită acestui gen de personaje. „Liam este genul de actor pe care publicul îl susţine din clipa în care apare pe ecran. Spectatorii îşi doresc ca el să reuşească şi să nu pătimească. Îşi doresc ca el să fie ferit de rele şi să-i doboare pe răufăcători. Marks îi va purta într-o aventură şi vor simţi panica lui, neştiind ce să facă şi cui să ceară ajutor. Iar, când ajunge la o soluţie, ne dăm seama cât de priceput şi ager e, şi asta transformă filmul într-o experienţă cinematică excepţională.”
Regizorul a apreciat aspectele psihologice ale scenariului, explorarea comportamentului uman într-un spaţiu restrâns. „Sunt un mare fan al filmelor precum Crima din Orient Express, în care nişte oameni călătoresc împreună şi fiecare are un plan al său. Non-Stop este asemănător, din perspectiva că în avion cunoaştem nişte oameni despre care nu ştim cine sunt şi ce interese au.”
Neeson vorbeşte admirativ despre contribuţiile regizorului spaniol pe platou. „Jaume este un regizor pasionat. Cunoştinţele sale despre camera de filmat şi despre mecanismele realizării unui film sunt fenomenale.” Pe lângă cunoştinţele tehnice, Neeson apreciază sensibilitatea regizorului. „Jaume simte pulsul adevărului în interpretarea actorilor cu care lucrează. Simte nuanţele şi ştie când trebuie plusat şi când trebuie domolit, astfel transmite informaţia foarte concis. Întotdeauna mi-a plăcut să lucrez cu el.”