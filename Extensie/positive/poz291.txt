Povestea filmului “Five minutes of heaven” este atat simpla cat si complicata, in acelasi timp. Filmul este relativ scurt (89 minute!) caci un film bun nu are neaparata nevoie sa se intinda pe doua ore si jumatate de pelicula! Sirul narativ este simplu dar si complicat pentru ca aproape totul in Irlanda de Nord este atat simplu cat si foarte, foarte complicat. Fara cunostinte temeince de istorie irlandeza iti e greu sa descifrezi labirintul interconfesional. Alistair Little (Liam Neeson) era in 1975 un tanar protesant de 17 ani care, prins in vartejul razboiului civil din Ulster (The Troubles- un termen vag care desemneaza o lunga perioada din istoria sangeroasa a Irlandei de Nord dar nu numai – atentatele au avut loc si in Republica Irlanda cat si in Anglia) decide sa isi aduca si el contributia la apararea teritoriul protestant dintr-o mica localitate, Lurgan (23.00 locuitori in 2001) din comitatul Armagh.
Se inroleaza in una din temutele grupari paramilitare protestante al caror principal tel era represiune anticatolica aleatorie, Ulster Volunteers Force (UVF). Chiar daca scopul declarat al U.V.F. era acela de a-i combate pe voluntarii republicani ai IRA, doua treimi din cele 481 de victime ale gruparii au fost civili catolici alesi la intamplare, represalii pentru diverse atacuri ale I.R.A. Dovada “vitejei” membrilor UVF este data si de faptul ca doua atentate organizate in Sudul Irlandei, la Dublin si Monagahn, au facut 33 de morti, fiind printre cele mai sangeroase din timpul The Troubles. Alistair Little decide ca venise timpul sa fie barbat adevarat. Isi doreste pretuirea vecinilor, viseaza sa intre in pub-ul protestant din colt si sa fie batut pe umar prieteneste, sa i se faca cinste, sa fie felicitat, admirat, sa castige pretuirea fetelor si, in acele vremuri tulburi, cea mai sigura cale era aceea de a ucide un catolic. Pe fratele lui Joe Griffin. Evident, Little are o justificare: un muncitor protestant de la o fabrica a fost amenintat si “rugat” sa plece de catre IRA fapt ce trebuia pedepsit indiferent daca Little afla ca oricum fratele lui Joe Griffin dorea oricum sa plece din acea fabrica pentru a-si deschide o mica afacere. Nu conta, o marturiseste franc si Little dupa 25 de ani.  Adolescentul protestant isi duce la bun sfarsit eroicul gest sub ochii pustiului Joe Griffin care batea mingea in fata casei. Fratele lui este impuscat de trei ori prin geam. Inevitabil, dezastrul se abate asupra familiei Griffin: tatal sufera un atac de cord dupa sase luni de la uciderea fiului, un alt frate mai mare moare in urma unei supradoze iar mama il invinovateste timp de 33 de ani pe Joe Griffin ca nu a facut nimic, o vina care i-a macinat intreaga viata.
. O televiziune are initiativa de a-i aduce pe cei doi, dupa 25 de ani, fata in fata, pentru a marca suplimentar reconcilierea, probabil inspirata si din modelul comisiilor de reconciliere din Africa de Sud in care se intalneau fostii tortionari albi ai regimului apartheid si victimele lor (africanii de culoare ai ANC). Protestantul Little se caieste dar o duce bine caci, dupa ce a petrecut 12 ani in inchisoare a fost eliberat ca urmare a Acordurilor din 1998 care prevedeau si amnistierea tuturor paramilitarilor incarcerati, atat protestanti cat mai ales catolici (membrii IRA), cutreiera lumea consiliind psihologic victimele violentelor (in Romana inca nu a ajuns moda cursurilor Conflict Resolution care este foarte raspandita in Occident). Catolicul Griffin nu poate uita si chiar daca accepta intr-o prima faza confruntarea o face mai degraba in ideea de a-i infige un cutit in inima pentru a-si avea si el my five minutes of heaven.
 Cheia filmului este aruncata la final cand Griffin il suna pe Little si-i spune sec nu ca l-a iertat cum s-ar astepta publicul, crescut in lacrimogenele filme americane, ci doar ca a trecut peste acel eveniment. Conersatia este scurta, mesajul clar urmat de o inchidere brutala a telefonului. Explicatia lui Little (Liam Neeson ) este general valabila si se rezuma in jurul urmatoarei idei : nu-i lasati pe oameni sa adere la grupuri ideologice sau nu. Atunci cand au facut-o deja este prea tarziu caci ei inceteaza sa mai gandeasca cu propriul cap, gasind intotdeauna justificari pentru a comite acte reprobabile (a se vedea violentul spirit de turma al galeriilor de fotbal atat din Romania cat si din intreaga lume!)
De notat este si faptul ca Liam Neeson joaca rolul unui paramilitar protestant avand in vedere ca el este de confesiune catolica din Irlanda de Nord dar si faptul ca este frapant accentul irlandez identic pe care-l au cele doua traditii. Un observator neutru s-ar astepta ca tabara protestanta, unionista si loialista sa vorbeasca o engleza mult mai britanica decat este cazul in realitate. Un film care ridica multiple problematici de la aceea a vinei umane fata de comiterea unei crime care, asa cum spune si Liam Neeson nu se uita niciodata pana la capacitatea oamenilor de a ierta, de a trece peste uratul din trecut pentru a construi un altfel de viitor.