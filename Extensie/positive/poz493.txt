Shoot ‘Em Up este o parodiere genială a filmelor de acţiune. Nu este o producţie cu buget redus, cu distribuţie de mâna a doua şi nici scenariul dezvolta o poveste impresionanta. Avem de-a face cu o înlănţuire de clişee bine legate: de exemplu, după fiecare scenă în care Smith elimină zeci de infractori rosteşte câte o replică inteligentă, plină de umor, aşa cum vedeam în Die Hard la Bruce Willis. Iar scenele, per ansamblu, depăşesc orice contact cu realitatea, atât din punct de vedere fizic, cât şi al bunului simţ. Acţiunea este pur şi simplu extraordinară, momentele de repaos fiind foarte scurte şi de obicei presărate cu dialoguri legate tot de violenţă explicită.
Nu pot nega că mi-a plăcut Shoot ‘Em Up. Poate nu a fost chiar filmul pe care mi-l doream să-l văd, dar măcar m-a făcut să râd deseori datorită scenelor ieşite din comun, dar şi datorită unui Clive Owen mai dezgheţat pe ecran. Are o interpretare bună şi deşi nu-i cunosc foarte mult munca, aş afirma chiar faptul că Owen este un actor foarte bun, specializat pe astfel de roluri. L-am mai văzut în The International, în Duplicity, în Children of Men, însă are şi filme în care abordează un cu totul alt joc actoricesc. Însă până la vizionări viitoare, rămân la opinia că Shoot ‘Em Up este un film bun, amuzant şi foarte violent în acelaşi timp. Și ca o scurtă completare, filmul ne îmbie văzul cu o Monica Belluci în rolul unei dame de companie, regizorul din spatele ‘cortinei’ fiind Michael Davis.
Filmul este bun, interesant, frumos și deosebit.