Mavis Gary nu pare sa fie acest de persoana, desi tendintele sale de singuratate se intrevad de la inceput. Aparent o scriitoare de succes, desi treptat aflam ca este o scriitoare “pentru scriitori” si ca deja colectia de “Young Adult” la care scrie incepe sa fie scoasa din librarii, sufera din cauza lipsei de prieteni si din cauza faptului ca, pana la varsta de 37 de ani, nu s-a realizat pe deplin. Locul natal este departe, cu familia nu mai discuta deloc, nu are un iubit statornic, trezindu-se in fiecare dimineata cu un alt barbat in pat, semn ca frumusetea nu a disparut de tot, desi semnele imbatranirii incep sa se vada.
Declickul ne este infatisat destul de repede: pe adresa de e-mail primeste o poza cu un bebelus dulce al… fostului ei prieten din liceu. Se intreaba care este scopul si concluzioneaza singura ca este semnul ca el este… NEfericit. Si incepe  calatoria in care spera sa il recucereasca, dar fara sa vrea trebuie sa isi reintalneasca fostii colegi de liceu, familia ei, propriile temeri si o constiinta foarte zdruncinata. Mult alcool, oaresce sex, discutii amuzant-romantice cu fostul iubit, acum respectabil tata de familie, crize psihice si flirturi cu oricine si orice, toate acestea o reprezinta pe Mavis care, in mod sigur, era mai buna intr-un sanatoriu decat pe campul de bataie spre inima unui barbat.
Pentru Charlize, se pare ca nu se mai opresc esecurile, atat de slaba mi s-a parut in acest film. Prestatia sa ma face sa consider ca era mai potrivita in locul lui Keira Knightley in “A Dangerous Method”, infatisand mai bine rolul “nebunei”, complexata de propriile probleme si care cauta rezolvarea acestora in cei din jurul sau. Per ansamblu insa, este un film plictisitor, de la care asteptam un fel de evolutie a personajului principal din tanar in adult, printr-o transformare psihica, dar a rezultat un fel de telenovela considerata mai elaborata doar pentru ca este realizata la Hollywood.