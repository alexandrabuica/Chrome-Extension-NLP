   Nu va asteptati la un film biografic in sensul traditional. Nici la un film cu greutate. Altfel My Week with Marilyn risca sa va franga inima. Pelicula imprumuta ceva din personalitatea celei mai iconice frumuseti a planetei si ofera o senzatie cuceritoare, dar in aceeasi masura lejera si fragila. Spusa surprinzator de vivace, cu atat mai mult cu cat vorbim de un regizor britanic – Simon Curtis – aflat la debut intr-un lungmetraj de o asemenea anvergura, povestea nu are nicaieri calibrul greu pe care ti l-ai putea imagina. E insa captivanta pentru cei care iubesc cinematograful, legendele sale si istoriile din spatele platourilor de filmare.
Desi nu-si propune sa fie o executie biografica, My Week with Marilyn creioneaza corect liniile, radaciniile si tulburarile personalitatii actritei, iar Michelle Williams, pustoaica descoperita odata demult in serialul Dawson Creek, face un rol pentru care Academia a rezervat binemeritat o nominalizare la Oscar. Castul secundar o include pe Julia Ormond in rolul actritei Vivien Leigh, iar coloana sonora mangaie bland cadrele de la primul pana la ultimul. Pentru mine ramane memorabil contrastul perfect si semnificativ dintre filmarile plimbarilor in mijlocul naturii scaldate de soare si scena sufocanta de isterie de masa atunci cand Marilyn iese la cumparaturi. Face cat o biografie intreaga.Filmul este bun.
