Era cel mai asteptat film al anului... Acum ca nebunia s-a mai calmat, pot sa va spun si eu doua trei cuvinte despre Shutter Island. 
Imi plac filmele care te baga in ceata (si treaba ta cum iesi de acolo), construite pe metoda puzzle-ului care abia la final isi dezvaluie imaginea integrala. Sar peste prezentarea lui Scorsese care este fara discutii unul dintre cei mai buni regizori ai timpurilor in care traim. Sar si peste performanta actoriceasca a lui Di Caprio (care e la cea de-a 4-a colaborare cu Marty, urandu-le “la cat mai multe”), sar direct la ultima scena a filmului in care agentul Teddy Daniels isi pune probleme de ordin moral: “Cum e mai bine, sa traiesti un monstru sau sa mori un om bun?” THE END. :)
Daca ati vazut filmul, sariturile astea nu va vor epuiza - deja v-ati obisnuit cu ele pentru ca Scorsese e obisnuit sa se joace cu noi. Ne duce pe un drum, ne deschide niste usi, ne lasa o gramada de indicii, ne face sa ne simtim partasi la o conspiratie, mai apoi, ce sa vezi, lucrurile nu sunt ce par a fi si toata constructia din capul nostru se darama ca un pachet de carti de joc. Ne poarta printr-un labirint al mintii in care mai ratacim chiar si dupa ce s-au aprins luminile in sala. Ne face cunostinta cu oameni care nu vor sa accepte realitatea (pe care, dupa ce le aflam pacatele, ii intelegem), ne pacaleste cu indentitati false... si experimenteaza pe noi asa cum numai doctorii nazisti o mai faceau in lagare.
Si pentru ca “imaginea conteaza”, recunosc ca mi-a placut atmosfera apasatoare, intunecata, usor gotica creata de Robert Richardson (director de imagine si la Inglourious Basterds , The Aviator , Kill Bill , Natural Born killers, The doors, JFK etc) care te duce cu gandul la filmele noir sau la cele ale unui maestru in ale suspansului, Hitchcock.
De ce ne place: pentru ca ne tine in priza.