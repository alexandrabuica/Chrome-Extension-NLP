In primul sfert de ora, asistand la conversatiile tata-fiu dintre dl. Vizureanu (Alexandru Arsinel) si Marius (Serban Pavlu), domna Vizureanu (Stela Popescu) trage o concluzie: "Amandoi vorbiti ca din carti". Doamna Vizureanu, va dau perfecta dreptate! Cu chiu cu vai Marius face rost de la tatal sau de cheile unei masini cu care merge sa-si colecteze (da, acesta e verbul corect!) fiica. Interpreta micutei Sofia uita din cand in cand sa vorbeasca cu interlocutorul si trage cu ochiul catre camera de filmat.       Ajuns acasa la fosta sotie Marius ii intalneste pe Aurel (Gabriel Spahiu), noul partener al femeii, si pe mama soacra poreclita dragalas Bursucu' (Tamara Buciuceanu). Otilia (Mihaela Sarbu) apare cu intarziere. Urmeaza cateva evenimente-puseuri in care scenaristii nu renunta la suculenta verbala neoasa (replici gen “gura bate curul”) care prinde la publicul spectator, dar nu rezolva cateva nonreactii ale personajelor ce devin dificil de inghitit. Ce copil sta cuminte si ascultator pe genunchii tatalui cand isi vede mama legata fedeles? Ce bunica si mama accepta spasita o desfasurare atat de halucinanta de fapte? Sa presupunem totusi ca loviturile aplicate, politele platite, vorbele grele spuse si gesturile disperate contureaza un antierou in nuante din ce in ce mai apasatoare si veridice. Iar apoi? Apoi, cu toate personajele puse pe "mute" si ramas fara haina aparentei comice, Jude simuleaza un final pentru a-si proteja spectatorul. Ar fi putut face mult mai mult, parerea mea.Filmul este slab, dezastruos si aiurea.