Columbiana dezvoltă o poveste cu mult prea simplă şi, aşa cum oricine poate remarca prin simpla „cultură” dobândită de-a lungul anilor în fața6144122078 fdbd0922a5 b Colombiana (2011) micului ecran, o poveste plină de stereotipii. Avem familia care face afaceri cu diverşi mafioţi periculoşi, avem ziua în care totul se schimbă şi părinţii sunt asasinaţi, avem şi mica fetiţă inocentă care ia calea răzbunării pentru a-l omorî pe cel responsabil de părinţii ei, avem şi motivul unchiului dur, dar cu toate acestea, cu un suflet mare (că doar e vorba de familia); ce mai, a venit Crăciunul. Columbiana nu reuşeşte să surprindă prin nimic, totul este previzibil, ştii deja ce se va întâmpla în scena următoare. La toate acestea se adăugă şi o lipsă de conectivitate între scene, făcând trimitere aici la presupusa relaţie pe care Cataleya o are cu un artist ce nu bănuieşte adevărata ei preocupare de asasin plătit. E un pic prea exagerat aceste context în care Cataleya se zbate şi, deşi deznodământul ar trebui să aducă o rezolvare a tuturor conflictelor, rămânem cu o simplă întrebare ce ne va bântui multă vreme de acum înainte: şi care a fost rostul acestui film?
Poate am fost un pic prea dur în această recenzie, dar Columbiana nu a reuşit să-mi stârnească nici măcar un mic, timid sentiment de simpatie. Încă de la prima scenă am tras concluzia că această producţie nu va aduce nimic spectaculos, realizând nu neapărat că va fi o pierdere de timp, ci doar că ar fi fost mai bine să evit pe cât posibil Columbiana prin simpla alegere a unui alt film din lista generoasă afişată la casa de bilete a cinematografului local.
Filmul este plictisitor si obositor.