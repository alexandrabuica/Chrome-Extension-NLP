În 2009, regizorul Joseph Kosinski a dat peste cap toate conceptele originale ale unui film science fiction atunci când a regizat primul său film, continuarea celebrului clasic Tron, cu un buget enorm și un departament de efecte speciale ce a încântat fanii dincolo de orice aşteptare.
Tron Legacy a demonstrat un lucru: Kosinski este un maestru în crearea unei lumi imaginare până la cele mai mici detalii.
 Oblivion – ce rulează în cinematografele noastre de astăzi 12 aprilie – care este bazat pe un roman grafic conceput chiar de el în 2005, dar care nu a fost niciodată publicat, Kosinski își reafirmă supremaţia în imagistică.  Înainte de avea timp să mesteci prima boabă de popcorn, afli că Pământul a fost atacat de extratereștrii, afli că războiul dintre cele două rase a lăsat Luna la stadiul de praf în spaţiu, provocând cutremure și inundații care au distrus aproximativ toată populația planetei. A urmat un război nuclear și un dezastru oribil, aşa că cea mai mare parte a umanităţii a căutat un nou stil de viaţă, construind o nouă casă pe Titan, una dintre lunile lui Saturn.  Tot ce a rămas pe Pământ sunt rămăşiţele unei foste civilizaţii, mulţi invadatori ce sunt împrăştiaţi în triburi subterane, precum şi instalaţii uriașe ce prelucrează apa şi o convertesc în energie.  Jack și Victoria – un cuplu jucat de Tom Cruise şi Andrea Riseborough – sunt cei ce păzesc zi de zi echipamentele sofisticate de pe Pământ, cei doi având parte de un apartament superb plasat printre nori, plin de suprafețe dure şi lucioase care sugerează că, în deceniile următoare confortul va deveni profund demodat.  Singura legătură a acestora cu civilizaţia este contactul lor ce îi supraveghează, un personaj interpretat de Melissa Leo, ce se află pe un monolit gigant, care vei crede că acţionează ca un releu de legătură între omenire şi Pământ.
Oblivion are toate datele unui film SF valid, structurat şi construit foarte bine, cu un început lent ce îţi dă impresia unui film science fiction clasic – cel puţin până la un punct – ce abundă în întorsături neaşteptate – dar şi unele previzibile.
Totuşi, regizorul Joseph Kosinski confirmă încă odată că ştie să spună o poveste minunată, naraţiunea filmului având ritm şi nerv, în principiu din cauza multor urmăriri şi a luptelor ce abundă în drone, iar toate astea se suprapun cu partiturile lui Anthony Gonzalez şi muzica celor de M.83.
Drept pentru care, Oblivion incântă “ochiul” într-un mod foarte plăcut, dar cel mai important, atinge coarda sensibilă a sufletului tău şi scoate în evidenţă - mai spre final – importanţa sacrificiului uman suprem pentru binele tuturor.   Tom Cruise este  . . .  Tom Cruise, acelaşi stil de interpretare, fără nimic ieşit din comun decât poate pasiunea lui din viaţa reală pentru poveşti SF şi acelaşi nume ce îl foloseşte în toate filmele sale: Jack.
Într-un singur cuvânt, Oblivion este un film SF fantastic din punct de vedere vizual şi sonor, o experienţă minunată plină de acţiune ce merită atenţie sporită din partea iubitorilor genului SF - şi nu numai .