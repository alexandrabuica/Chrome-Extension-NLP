Acum sa fim cinstiti, nici pinguinii nu sunt vreo prospatura... cinematografica. Dupa Danny DeVito costumat intr-unul ca adversar pentru Batman a urmat o adevarata explozie a tovarasilor in frac. De la gasca inteligenta din Madagascar (1, 2, plus un lungmetraj animat in lucru) la castigatorul de Oscar Happy Feet (apropo, Happy Feet 2 sta sa eclozeze curand), la pinguni care fac surf sau marsaluiesc catre casa... iata am ajuns astazi la pinguinii domnului Popper – jumatate reali, jumatate generati pe calculator. Din nefericire cgi-ul are momente cand lasa de dorit, dar nu asta e marele minus al filmului. Ce-i lipseste cel mai tare din ingredientele traditionale e antieroul pe masura. Nici pretendentul la inima fostei sotii, cvasiabsent, nici tipul de la zoo, interesat sa dea pinguinii la schimb pentru un tigru bengalez, nici macar vecinul bagacios nu devin nicaieri rivali pe masura pentru Popper. Povestea curge prea lin, transformarea lui Popper se intampla prea relaxat, incat spectatorul nu ajunge nicaieri pe marginea scaunului, ci ramane mai degraba pironit cu un zambet moale pe chip. Daca are sub 12 ani zambeste pentru caruta de situatii comice traditionale si pentru aliteratia consoanei “p” din discursurile asistentei domnului Popper. Daca a trecut de varsta asta ii raman in minte cateva momente reusite: trimiterile la Chaplin, la papagalul zburator din animatia Rio, la masina care lustruieste gheata la meciurile de hochei, la Morgan Freeman..
