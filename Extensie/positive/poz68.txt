Dark Shadows este in mare parte un film reusit, care ii poarta pe spectatori intr-un univers sumbru si misterios, dar plin de umor si personaje cel putin bizare.
Dark Shadows readuce la viata atmosfera filmelor clasice cu vampiri si este ca o gura de aer proaspat dupa atatea productii in care vampirii stralucesc. Barnabas Collins nu straluceste, arata destul de infiorator si aduce aminte mult de Nosferatu, pastrand atmosfera sumbra a filmelor de altadata.
Burton si Depp au reusit sa creeze un univers splendid, iar personajul isi pastreaza pe toata durata filmului natura reala: este vampir, prin urmarea bea sange, ucide si manipuleaza oamenii atunci cand este nevoie. Insa, cei care se asteapta sa vada un film sangeros cu vampiri, se insala. Dark Shadows nu este atat un film despre vampiri, ci mai mult despre familie, prietenie, dragoste si natura invidivului.
Ca de obicei, Depp nu se dezice de la ce stie cel mai bine: sa construiasca personaje carismatice, misterioase, dar pline de umor. Sunt cateva poante in film, la care veti rade cu lacrimi, dar pe care merita sa le vedeti fara sa fie dezvaluite inainte. De urmarit cum reacationeaza Johhnny Depp la cultura pop a anilor '70, complet schimbata de ce stia el, cu 200 de ani in urma.
Filmul lui Burton este spectaculos, melancolic, misterios si dezvaluie un univers de care fanii nostalgici se vor indragosti iremediabil, chiar daca spre final, filmul se pierde putin. Iar Johnny Depp pare o fantana nesecata cand vine vorba de persoanje bizare, pline de umor negru si fermecatoare.
