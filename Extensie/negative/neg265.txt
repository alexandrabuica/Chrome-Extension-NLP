Penibil modul in care al nostru Santi este scos din carti (un accident de masina in care isi rupe mana, neputand participa la World Cup)! Jenant ca ati distrus toate asteptarile fanilor unei serii frumoase. Nu ma intereseaza povestea a doua rezerve ale Angliei, pentru ca da, cei doi stau mai mult pe banca. Si atunci cand intra pe teren, unul dintre ei moare. Iar celalalt, ramas in viata, demn coleg (de pahar) cu alde Adrian Cristea, Gabriel Tamas si Gabi Torje, isi reconsidera viata, renunta la vicii si revine la fosta gagica, devenita in pelerinajul fotbalistului printre pahare, mama copilului sau.
Filmul trebuia sa se numeasca, in opinia-mi umila, “I love England!”, pentru ca este dedicat in totalitate, natiunii in cauza. Ne saturam de accentul lor, de suporterii de varsta a treia, de efectele penibile pe ecranul verde atunci cand vine vorba ca “eroii” sa intre pe teren… O varza totala, un film care m-a lasat gol pe dinauntru! Imi venea sa plang dupa. Au distrus o serie care, fara doar si poate, castigase o sumedenie de fani, tocmai datorita dragostei pentru sportul rege. Nu pot sa fiu indiferent cand singurul moment care m-a miscat a fost scena intonarii imnului de catre un intreg stadion. Moment real, de altfel, la care cei care au realizat filmul nu au contribuit cu nimic.
Filmul este asadar unul prost, slab, obisitor si jalnic. Daca nu sunteti de acord urmariti-l.
Si nu ma pot opri aici. Va rog sa nu va apropiati de el. Veti suferi adanc cand il veti gasi pe fotbalistul din primele doua parti (pentru ca acolo se juca fotbal, faceau antrenamente, parea real), Santiago Munez, doar in cateva secvente, si atunci ca spectator, tinandu-i companie uneia dintre femeile, frumoase de altfel, din film. Nu e despre fotbal! E doar o drama ordinara care are drept background un Campionat Mondial! Si clar, nu merita sa poarte numele de “Goal!”. Rusine, rusine, rusine sa va fie!!!