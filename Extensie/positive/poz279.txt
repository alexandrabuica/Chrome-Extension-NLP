”Cândva în Anatolia” se concentreaza în întregime pe traiul unei comunitati îndepartate care locuieste pe dealurile Anatoliei, nu doar departe de Europa, ci si de majoritatea turcilor din orasele mari, precum Istanbul sau Ankara. Subiectul filmului nu se refera, însa, la relatia cu Europa si cu societatea moderna, ci descrie procedura politieneasca si judiciara de reconstituire a unei crime comise într-un decor care nu pare sa se fi schimbat prea mult timp de multe decenii si chiar secole – reconstituire realizata cu ajutorul instrumentelor moderne ale statului modern.
Interesant este ca acest film deosebit mi-a adus aminte de cinematografia româneasca, o alta miscare ”periferica” în peisajul european, care s-a lansat si a cunoscut senzatia ”descoperirii” la festivalurile de film din ultimul deceniu. Subiectul si chiar stilul îmi amintesc de poate cel mai bun film din istoria cinematografiei autohtone: ”Reconstituirea” lui Lucian Pintilie – tot povestea unei proceduri justitiare care se dezvolta lent într-un peisaj natural, concentrându-se mai degraba pe spiritul personajelor, decât pe actiunea în sine. Atentia regizorului se îndreapta catre personajele sale, iar analiza psihologica profunda si jocul excelent al actorilor se încadreaza în sfera celor mai bune productii din ”noul val”. În cazul ”Once upon a time in Anatolia”, cele trei personaje principale (seful Politiei, detectivul si doctorul) sunt interpretate magistral de Muhammet Uzuner, Yilmaz Erdogan si Taner Birsel. Pe masura ce povestea se deruleaza, aflam tot mai multe detalii despre personaje, despre povestile lor personale si despre temerile si secretele lor.
Acesta este despre oameni care locuiesc într-o regiune îndeparata, despre vietile si sentimentele lor, despre relatia lor cu natura si cu societatea din jur, care nu este imuna la schimbari, însa acestea se petrec în propriul lor ritm. Cadenta filmului împrumuta din acest ritm, iar privitorii trebuie sa fie avertizati ca vor avea nevoie de rabdare pentru a fi, în final, rasplatiti.