Ajunsa la cea de-a patra pelicula, seria Ice Age se dovedeste inca in forma: fructifica la maxim prezenta celei de-a treia dimensiuni, are zvac si o caruta de personaje noi reusite. 
Renuntand la gasca celor trei prieteni cu probleme si oferindu-le mai putin timp pe ecran, Ice Age a alunecat film cu film catre o atmosfera familista pe care o intregeste deplin in Continental Drift. Aici pelicula nu se fereste nici de salonul de geriatrie din care o pescuieste pe bunica lui Sid, o voce excelenta a Wandei Sykes si o prezenta comica garantata 100%, nici de gasca de mamuti adolescenti fara prea multa minte. Aici una dintre voci ii apartine lui Nicki Minaj. 
Pana si singuraticul Diego capata un interes amoros pentru o felina pirat din tabara adversa, Shira, cu vocea imprumutata de Jennifer Lopez. Iar ca mesajul “We Are Family” sa fie batut pana la ultimul cui… se canta si se danseaza – o premiera absoluta pentru seria Ice Age. Blasfemie, vor indruga fanaticii seriei. Nici vorba. Momentul are verva, e facut cu bun gust si te lasa cu zambetul pe buze. In plus dulcegaria mesajului familist, educativ e balansata de cateva replici intepatoare, momente indraznete, trimiteri cinematografice (de la Piratii din Caraibe la Braveheart) si alunecari tematice in zone neobsinuite seriei cum ar fi taramul imaginar al sirenelor. Rezultatul per ansamblu e savuros si ofertant. 
Dupa parerea mea,filmul este superb realizat si categoric merita vazut.