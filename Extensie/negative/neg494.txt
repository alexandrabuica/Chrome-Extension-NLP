Daca nu as fi stiut prea bine, as zice ca Four Christmases este un fel de Meet the Fockers, numai ca lipseste Robert DeNiro si Ben Stiller, iar actiunea se petrece de Craciun. Intamplarea nenorocita face ca Four Christmases chiar seamana cu Meet the Fockers, numai ca aici ambele familii sunt divortate. Deci pentru Vince Vaughn si Reese Witherspoon asta inseamna un adevarat cosmar. 4 familii de vizitat, 4 mese de “ciugulit”, 4 ocazii de a trasnforma tragedia in comedie.
In fiecare an, Brad si Kate isi evita familiile ca sa petreaca sarbatorile in paradisuri tropicale, dar anul acesta apar in direct la televizor dupa ce toate zborurile sunt anulate din cauza cetii. Telefoanele incep sa sune, parintii isi vor copii acasa de Craciun, si cam asta este premisa acestui film. In vizita de Craciun.
Regizorul Seth Gordon trebuie scuzat pentru ca el se afla la prima sa tentativa regizorala, tentativa despre care nu prea avem ce spune. Poate decat ca nici el nu are cine stie ce asteptari de la un asemenea film. In spiritul Craciunului, Gordon nu scoate nici o “surpriza” din sacul mosului, si lasa filmul de izbeliste, sperand cumva ca daca isi urmareste punctele de suspensie din scenariu, ceva, ceva tot o iesi. Dar daca nu ai grija de un “copil” si ii dai sa manance toate prostiile, sansele ca el sa vomite sunt foarte mari. Cam asta este si rezultatul obtinut de Four Christmases. O productie vomitiva, un road-movie, din care reiese ca toate familiile americane au membrii ai familiei care par a fi extrasi din cascadorii rasului.
Interesant de observat este creasta regizorului Jon Favreau, care alege sa ia o mica pauza din productia de la Iron Man 2, ca sa vina pe platourile de filmare la Four Christmases, sa se prosteasca putin alaturi de prietenul lui Vince Vaughn de care abuzeaza “sexual” via cateva miscari de wrestling. Pe langa Jon Favreau, Vince Vaughn este cu certitudine singura alegere inspirata a acestui film. Cu 1000 de cuvinte rostite pe minut, Vince Vaughn ramane fresh, neplictisitor si captivant. Dar nu acelasi lucru il pot spune si despre Reese Witherspoon, care ar fi trebuit sa se gandeasca putin sa ne menajeze si pe noi, bieti cinefili veniti la cinema in cautarea unor rasete sincere, de prezenta ei groteasca din aceasta comedie fara pic de greutate.
Chimia dintre acesti doi actori este una toxica. Ea contine unele din cele mai periculoase combinatii de substante, iar Four Christmases este acel experiment de laborator cinematografic care se finalizeaza cu un urias “boom” inca din primele amestecuri de secvente. Vince Vaughn si Reese Witherspoon in aceleasi cadre, este ca si cum ai amesteca inghetata cu ketchup picant in sosul de spaghete si ai spune “sa aveti pofta !”. Dar dupa cateva secvente impreuna, ti se taie pofta de absolut orice, mai ales cand ai norocul de a te lovi principala trasatura care o defeminizeaza complet pe Reese Witherspoon. Mandibula aia a ei uriasa, care seamana cu cea a monstrului din Cloverfield. Daca ai ghinionul de a nimeri pe un scaun mai in fata in sala de cinema, nici nu mai ai nevoie de ochelari 3D, pentru ca mandibula dansei pare ca prinde viata, iese din ecran si da sa muste din tine.
In oricare alte circumstante (cu un alt regizor la carma si fara Reese Witherspoon) Four Christmases ar fi avut sanse reale sa fie o comedie romantica decenta de sarbatori, dar atunci cand King Kong (Vince Vaughn) imparte ecranul cu Tom Degetel (Reese Witherspoon), nu prea mai poti sa iei filmul nici macar in deradere. Chiar si Vaughn nu se poate abtine la un moment dat si este surprins cum o bate pe Reese cu mana pe crestet in semn de : “chop chop baietel, ca tre sa terminam si filmul asta”, care nu depaseste nici macar 75 de minute. Si chiar si-asa, e deja prea mult screen-time pentru Witherspoon. Mistletoe, mistletoe!