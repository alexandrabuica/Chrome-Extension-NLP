Nu-mi plac sequelurile/prequelurile pentru ca mi se pare ca limiteaza posibilitatile imaginative ale scenaristilor la parametrii narativi ai originalelor din care isi trag substanta. “Monsters University” amuza, delecteaza, este reconfortant, este o mica bijuterie perfect realizata tehnic, insa are si o mare lipsa – esentiala si oarecum neasteptata pentru un film Pixar – ii lipseste savoarea, acel lucru special care sa te faca sa doresti sa-l revezi, care iti atinge sufletul si care declanseaza starea de bine ori de cate ori i se pronunta numele.
Nu, “Monsters University”  nu este un film de neuitat, nu este indraznet, nu este imprevizibil, este doar placut. Vi-l recomand ca pe o dulce relaxare de week-end. Acea realizare Pixar coplesitoare, imaginativa, povestea care sa sfideze si depaseasca asteptarile prin subiect si realizare n-a fost de data aceasta… va sa vie…
Sunt putin dezamagit, dar poate am imbatranit eu si nu mai stiu aprecia desenele animate la fel cum faceam odata. Nu cred ca acesta animatie este cel mai mare succes al pixar.