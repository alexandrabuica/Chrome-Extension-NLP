 Pe cat de dramatic supraliciteaza cartea regiei, pe atat de trist subliciteaza Ghost Rider 2 povestea. E surprinzator ca ideea ii apartine lui David S. Goyer – omul a scris la Batman Begins si Dark Knight, dar pe ea brodeaza alti doi scenaristi, asa ca nu vom stii niciodata cum de au ajuns lucrurile sa fie atat de inepte. Avem un copil, copilul trebuie protejat si cam asta e. Pana la final povestea ramane in acest cadru stramt, lasand loc pentru cat mai multa cafteala. Finalul e fasait si nici macar timp pentru vreo frumusica precum Eva Mendes in primul film nu mai exista. Replicile sunt atat de grabite incat suna a gol, iar Nicolas Cage – desi se straduie sa-si faca treaba in modul lui “loco” – are doar sansa catorva zambete din partea spectatorului. 
   Pacat si de restul castului – Idris Elba va filma un biopic Mandela curand si e un actor cu potential, iar Ciaran Hinds in rolul lui Roarke putea face mult mai multe. Pacat si de ideea, in esenta corecta, de a duce franciza intr-o directie mai activa si intunecata. Eu n-am avut altceva de facut decat sa numar locatiile cunoscute din Romania unde s-a filmat pelicula (Transfagarasanul, Castelul Corvinestilor, centrul  Sibiului) si sa bifez actorii romani pe care i-am recunoscut (Cristi Iacob si Alin Panc). Si cu riscul de a suna antinational, va marturisesc ca tocmai la final mi s-a parut ca locatia si figuratia nu s-au ridicat la inaltimea momentului. Filmul este dezastros si slabut.
