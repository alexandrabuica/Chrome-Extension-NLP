Probabil studiourile Disney si-au propus sa ne introduca in atmosfera speciala de Craciun, sa ne aduca putina zapada, caci vremea nu s-a invrednicit sa ne invesmante in alb. La cele de mai sus, s-a mai adaugat putina muzica de calitate pe versuri bine alese, o poveste romantica spusa cu umor si multa fantezie, cel mai spectaculos decor-paradis de iarna  si multa incredere din partea realizatorilor ca “Frozen” ne va fascina. Si nu s-au inselat deloc.
Clasica poveste cu insertii musicale se combina cu cele mai noi si mai performante efecte vizuale exersate in magnifice decoruri de iarna, cu palate de gheata, turturi de cristal cu sclipiri ireale in soare si dantelarii delicate in fulgi de zapada. Persoanje inspirate de povestea lui Hans Christian Anderson – Craiasa Zapezii, precum printesele Elsa si Anna, au alaturi in peripetiile lor personaje secundare perfect individualizate, remarcabile, inzestrate, pe langa insusirile spectaculoase, cu replici pline de umor, candoare si buna dispozitie.
Va putea oare cineva sa nu-l remarce sau, si mai rau, sa-l uite pe renul topit dupa morcovi, pe trolii deghizati in bolovani, pe calul manierat sau pe Olaf omul de zapada inocent, putin natarau, naiv, inimos si imaginativ, caruia ii plac imbratisarile calduroase si care este fascinat de vara? Probabil ca nu!