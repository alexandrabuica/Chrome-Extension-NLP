Pentru ca a fost primul film pe care l-am vazut,  Borat ramane pentru mine punctul de referinta in ceea ce-l priveste pe  nonconformistul Sacha Baron Cohen si specia rara pe care o reprezinta. In aparenta un rebel, in esenta un dramatic si fara crutare analist extrovertit al vremurilor pe care le traiste. Cu toate cele incluse in aceste vremuri.
Nici in Dictatorul, S.B.C. nu face rabat de la conceptele care ii calauzesc actul artistic. Critica caricaturala este in elementul ei si ataca toate ciudateniile, racilele si putregaiurile organizarilor statale, religioase, economice, sociale si culturale contemporane: de la dictaturi la dictatori tiranici de la democratii la democrati farisei, de la religii la stereotipii religioase, de la sexualitate la sex de diferite orientari, de la feminism la fetisism, de la culturalitate la multiculturalitate intr-o cavalcada presarata de sageti ascutite care isi nimeresc fara mila tintele.
Fara doar si poate un film care trebuie vazut cu repetitie (ca si in cazul lui Borat), pentru a prinde toate fineturile acestor sageti. Pentru ca trebuie sa spun ca sunt momente a caror savoare scapa la o prima vizionare – poate si din cauza ritmului naucitor al actiunii, dar poate si din cauza necunoasterii sau neintelegerii  in principal a subtilitatii limbajului utilizat :).
Sigur ca fiecare rasa umana ridiculizata prin caricaturizarea unor aspecte specifice, poate protesta, la fel si feministele, la fel si oamenii loviti de diferite dizabilitati, la fel si cetatenii de diferite orientari sexuale, la fel si pudibonzii, la fel si politicienii, la fel si teroristii (de ce nu? :) ), dar pana la urma aceasta este lumea reala in care traim!
Distributia este excelenta, Ben Kinsley (un Tamir – nume de origine atat evreiasca cat si araba – viclean, perfid, razbunator, duplicitar) si Anna Faris (bine determinata), dar si Jason Mantzoukas, stau umar la umar cu debordantul Sacha Baron Cohen. Ca sa nu mai vorbesc de doua aparitii fulgurante si copioase,  Megan Fox  şi  Edward Norton – in popriile roluri.
Trebuie sa vedeti acest film, pentru ca sa descoperiti singuri tot ceea ce eu am uitat sau am am omis deliberat sa va semnalez (de exemplu si citarea Romaniei pe lista lui Alladeen :) ). Si bineinteles, ca sa radeti!