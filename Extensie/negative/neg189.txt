In aceeasi zi in care am urmarit “Triangle”-ul britanicului Christopher Smith am avut ocazia sa urmaresc un alt horror de provenienta europeana. V-ati dat seama, e vorba de acest “Vertige”, horror ce promitea sa imbine perfect tensiunea unei ascensiuni interzise cu prezenta stranie a unui psihopat. Din pacate, nostalgicii mai vechilor “Vertical Limit” ori “Cliffhanger” nu vor fi deloc multumiti de rezultat. Iar comparatie ulterioara ce aveam sa o fac a dus la rezultatul de mai jos. La capitolul filme de groaza francezii stau mai rau decat britanicii.
“Vertige” este doar o copie palida a mult mai cunoscutului “Wrong Turn”, ajuns intre timp la partea a treia. Ce aduce in plus acesta?! Scenele din debut, cele in care tensiunea este data nu de prezenta unui asasin necunoscut ci de pericolele ascensiunii acestor alpinisti amatori. Apoi revenim insa la comercialul american si ne ingropam in victime pentru placerea noastra, celor deveniti imuni in fata crimelor ordinare. Altceva? Nimic ce ar merita mentionat.
Ca sa intelegeti ideea, un grup de cinci prieteni francezi, doua fete si trei baieti, pleaca intr-o excursie in Croatia. Impinsi de la spate de unul dintre ei, mai aventuros din fire, acestia intra pe un traseu montan inchis, iar de aici va puteti imagina si singuri… In pustietate zace unul Anton (nu toarna beton, stati linistiti) care isi petrece zilele urmarind aceste grupuri de turisti.
Filmul acesta este groaznic. De-a dreptul inutil si plin de dezinteres.
As dori sa mai adaug atmosfera obositoare data de trio-ul amoros Chloé – Loic – Guillaume, chestie care nu atrage atentia daca doriti sa va creati iluzii referitoare la final. Nu veti gasi scene dramatice care sa se desfasoare pe pelicula. Orgolii masculine nemasurate si femeia care, asa cum bine stim de la inceputul veacurilor, continua sa atate “razboaie”. Prea multa vorbarie strica, asa ca… e filmat incorect, actorii arata rau, povestea e demna de OTV. Concluzia?