Unul dintre acele filme pe care nu le uiti repede, de la o zi la alta. Desi intra intr-o … si trateaza o … tema batatorita in multe productii pentru marele ecran sau pentru televiziune. De ce? Pentru ca este puternic si inteligent construit. Pe o schema originala, aceea a unui film in film. Camera de filmat este unul dintre personajele filmului. Prin intermediul ochiului ei rece care capteaza frust momente definitorii pentru caracterizarea personajelor si a situatiilor in care ii pune viata si profesiunea, povestea capata un plus de realism si credibilitate.
Doi oameni care iubesc dreptatea si iubesc viata pe care si-o pun constient in slujba apararii dreptatii si vietii celorlalti. Si care sunt oricand gata sa apere viata celuilalt.
Un film in care – desi unii poate se asteapta dintr-un moment in celalalt, sa descopere cliseul clasic al politistului corupt, al samantei rele din cosul cu seminte bune -, acest lucru nu se intampla si e bine ca este asa, macar pentru ca ne reda speranta in cinste si incoruptibilitate. Increderea in acei oameni care devin eroi salvand copiii  altora din ghearele focului, expunandu-se mortii chiar si atunci cand propriul copil urmeaza sa se nasca.
Dar … intotdeauna exista un dar, varful ascutit si otravit al intrigii, patrula deranjeaza puternic (prin capturi de bani, arme si droguri) cartelul mexican Sinaloa si banda de cartier Curbside, cativa descreierati de origine hispanica ii prinde intr-un clenci pe cei doi ofiteri. Intr-un gang sinistru dintre doua cladiri, Brian (acum casatorit si pe cale de a deveni tata), impuscat, isi traieste ultimele clipe vegheat de Mike, care ii spune: “OK, poti sa plangi, te iubesc!” Acesta este si sfarsitul lui Mike, pentru ca apar descreieratii si il ciuruiesc deasupra trupului lui Brian.
Inmormantarea … si surpriza, pe care spectatorul (eu in speta), nu o considera drept o facatura, o smecherie … ci o decizie a soartei. Mike este cel condus la groapa, Mike cel care cu trupul sau si-a aparat prietenul lesinat, de glontul fatal. Brian salvat de echipajele sosite la locul asaltului. Brian care ranit, bandajat, abia miscandu-se, spune doar atat: “a fost fratele meu”. Mai mult decat imaginea, puterea cuvintelor este aceea care ne emotioneaza profund. Apoi camera se opreste asupra chipiului, manusilor albe de ceremonie si a insignei, dupa care … ecran negru.
Calitatea finalului este insa alta, pentru ca spre neuitarea caracterului personajelor, finalul proiecteaza o scena capturata de ochiul camerei video, din masina, din ziua atacului, cu cei doi prieteni intr-un dialog plin de umor. Asa trebuie sa ni-l reamintim pe Mike.
David Sardy, cantaret, compozitor si ghitarist, cunoscut si din peliculele “21”, “Wall Street: Money Never Sleep”, “Ghost Rider: Spirit of Vengeance “, semneaza coloana sonora originala a filmului, in total ritm si acord cu povestea, iar cinematografia semnata de Roman Vasyanov pune in valoare in primul rand personajele (ni le apropie si dezvaluie psihologic) si in al doilea rand, atmosfera acestui South Central din Los Angeles.
Un film bun, mergeti sa-l vedeti!