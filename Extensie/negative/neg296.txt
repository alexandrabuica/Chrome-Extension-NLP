Special pentru fanii “The Cube” vine o alta pelicula care incearca sa rapeasca din succesul unui subiect deja mult prea exploatat. Vezi prima parte “Saw”! Aceasi poveste cu oameni care se trezesc inchisi intr-o incapere stranie din care nu pot evada. Scopul filmului e sa afli cum si de ce au ajuns in aceasta situatie. Eventual cine va fi cel care va scapa.
Numai ca in “Breathing Room” nu aflam dupa mai bine de 89 de minute care a fost scopul acestui joc mortal. Bineinteles ca ramai cu un gust amar. Personal, din acelasi gen, va recomand un alt film mai putin cunoscut, “House of 9”, din 2005. Acesta din urma are in distributie doi actori cunoscuti, pe Dennis Hopper (“Hell Ride”) si pe Kelly Brook (“Three”) plus ca este filmat in studiourile Media Pro de la noi.
Thrillerul despre care discutam astazi are in centrul actiunii o femeie pe nume Tonya (Ailsa Marshall) care nu se remarca decat prin faptul ca nu poarta sutien. Fata este introdusa intr-un depozit impreuna cu alti treisprezece necunoscuti. Acestia au fost rapiti si inchisi pentru a participa la un joc pervers, care se va solda cu moartea majoritatii concurentilor. Mai pe inteles, doar unul dintre cei prezenti in camera va primi marele premiu: VIATA. Yeah, right!
Incepe un sir de accidente in urma carora concurentii mor unul carte unul. Avem parte de sinucideri, batai, o dalta infipta in ochi si o pereche de sfarcuri iesind ostentativ prin maieu. Cam atat am retinut din film! Ba nu! Gresesc! Pe langa actrita blonda care va fi cheia filmului, gasim si un tanar aspirant la statutul de star care seamana cu Matthew Fox, actorul din “Lost:Naufragiatii”.
Filmul este un esec total. Aceasta pelicula ma lasa rece.
Dupa cum va spuneam, totul se termina ridicol, facandu-te sa regreti timpul petrecut in fata televizorului. Prefer sa va recomand inca o data un clasic, precum “Cubul”, decat sa urmariti un no-name care nu va creea niciodata valuri. Filme de groaza sunt insa cu duiumul… Important e sa stii sa alegi!