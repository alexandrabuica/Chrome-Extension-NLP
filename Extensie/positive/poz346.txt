Jamie (Mila Kunis) este o tanara atragatoare, dar cam zbuciumata, care incearca sa il convinga pe Dylan (Justin Timberlake) sa accepte o slujba in New York. Dupa ce acesta se muta in New York, cei doi incep sa se apropie, devenind prieteni. Pentru ca amandoi isi dau seama ca au probleme emotionale si tocmai au incheiat dezastruos cate o relatie, cei doi decid sa faca sex, dar fara ca prietenia lor sa fie afectata. Dar asa cum este usor de intuit, o relatie bazata doar pe sex atrage ca un magnet si mai multe complicatii.
Prietenie cu folos este un film reusit in esenta, si asta in mare parte datorita actorilor. Pe langa Kunis si Timberlake, mai sunt de urmarit si Jenna Elfman, care joaca rolul surorii mai mari a lui Timberlake si marele Richard Jenkins, in rolul tatalui bolnav de Alzheimer. Woody Harelson joaca unul din cele mai simpatice personaje din film si ca de obicei, o face impecabil, fiind delicios in rolul unui homosexual fara inhibitii.
Prietenie cu folos este printre cele mai bune aparute in ultima perioada si reuseste sa abordeze un subiect delicat fara sa cada in derizoriu.
Prietenie cu folos are de toate: umor, personaje placute si scene cu Mila Kunis goala, care sigur vor atrage public masculin in sala. Fie ca il vedeti cu prietenii sau in cuplu, Prietenie cu folos este o comedie care o sa va binedispuna si o sa va relaxeze, dar cam atat.
