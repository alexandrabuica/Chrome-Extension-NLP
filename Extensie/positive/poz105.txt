Perfect adevarat! Si perfect aplicabil si in cazul meu, relativ la acest film!
Pentru ca am simtit multa placere la gandul ca voi vedea ecranizarea a inca unui roman al lui John Finder, dupa High Crimes, film regizat  in 2002 de catre Carl Franklin – cu Morgan Freeman, Jim Caviezel si Ashley Judd.
John Finder este unul dintre autorii pe care ii citesc cu placere ori de cate ori am ocazia, asa cum a fost si cazul romanului Paranoia, aparut la noi in anul 2005 la editura RAO. De altfel, apreciatul autor este numit “A Master of the Modern Thriller” (Boston Globe).
Joseph Finder abordeaza in romanele sale o tematica moderna, indreptata cu predilectie spre zona companiilor multinationale, a finantelor sau a tehnologiei de inalta perdormanta, poseda un simt ascutit al constructiei psihologice a personajelor sale, tineri in zbuciumul afirmarii, dezvolta povesti logice, antrenante, captivante, spectaculoase ca rezolvare dramatica si nu in cele din urma, are darul de a-si desfasura scriitura in fata ochilor cititorului, intr-o maniera aproape cinematografica.
Si vorbind despre placere, ce altceva puteam simti la gandul ca ma voi reintalni in aceasta pelicula cu Gary Oldman, alaturi de Harrison Ford, Richard Dreyfuss si mai tanarul Liam Hemsworth?
Una dintre scenele foarte bune, pe care trebuie sa o mentionez este aceea a “confruntarii finale a sacalilor”, unde Gary Oldman si Harrison Ford dau din plin masura talentului lor. Si alta, deosebit de profunda si emotionanta este aceea dintre Richard Dreyfuss (tatal) si Liam Hemsworth (fiul), cand capul batranului se infige intelegator si iertator in umarul tanarului. Liam Hemsworth, un actor extrem de tanar, care deja se misca bine articulat in lumea filmului si care trebuie urmarit in viitor, pentru a vedea cum onoreaza aceste promisiuni.