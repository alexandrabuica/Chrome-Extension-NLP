Singura mutilare genitala este generata de vizionarea acestui film. Glumele din Year One parca dateaza din anul 1, atunci cand poate glumele erau mult mai reusite decat glumele din acest scenariu infect.
In “comedia” Year One originalitatea si creativitatea paraseste definitiv universul nostru, lasand umorul sa deevolueze pana in acel punct in care Roland Emmerich si filmele lui sunt mici anemone pe langa acest dezastru de proportii “biblice”. Toate functiile corpului omenesc si fluidele eliminate pe cale naturala la treaba mica si treaba mare reprezinta apogeul creativ al acestui film. Supa primordiala din care a fost gandit filmul asta a fost stricata.
Actorii sunt aliniati si apoi insirati pe marele ecran in diverse cameouri la insistenta producatorului Judd Apatow, pentru a crea falsa impresie cum ca Year One este un film amuzant. Dar toti comediantii si actorii de comedie din lume nu au ce sa faca cu laturile putrezite si scornite din mintea unor oameni care s-au gandit ei ca cineva chiar o sa rada la un asemenea film.
Jack Black incearca dar rateaza intr-un mare fel. Intentiile lui sunt bune. El chiar vrea sa fie comic, dar nu i-a iesit nici in Kung Fu Panda, animatie in care pana si vocea lui a enervat lumea (la culme), dar prestatia lui de bufon gras, care da din burta si crede ca face lumea sa rada in hohote este de departe foarte penibila si deloc rizibila.
Filmul ia in deradere erezia, blasfemia si tradarea. Toate astea pot fi atasate posterului filmului. Filmul este o blasfemie prin simplul fapt ca insulta in mod direct ceea ce trebuia sa fie o reactie naturala, si anume aceea de a nu rade. In Year One nici macar fortat nu merge.
In apararea lui Michael Cera, pot sa spun ca el se preface ca scenariul asta este chiar amuzant, spre deosebire de Jack Black care chiar crede asta. La urmatorul lor film o sa zambeasca amandoi linistiti: “Nici un film nu poate fi la fel de prost ca Year One!”