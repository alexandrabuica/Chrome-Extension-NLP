Am urmarit acest film la recomandarea prietenilor din blogosfera, care, daca nu i-au acordat nota maxima acestui film, cel putin i-au laudat peisajele in care se desfasoara actiunea. Nici subiectul nu lasa de dorit, fiind o incursiune a unui singur om pe taramurile superbe ale Australiei in cautarea unui animal disparut de peste 50 de ani, dar care se spera ca mai exista: tigrul tasmanian. Din nefericire, cel putin din punctul meu de vedere, filmul a fost lipsit tocmai de ingredientele de care avea nevoie, si anume misterul, aventura si o actiune consistenta. 
Un mercenar este angajat de o companie necunoscuta pentru a pleca in Australia pe urmele tigrului tasmanian, un mamifer despre care se stie ca a disparut ca specie din anii ’30 ai secolului trecut, dar ultimele stiri din zona spun ca un exemplar (sau mai multe?) a supravietuit si este dorit in nu-stiu-ce experiment. Martin (Willem Dafoe) pleaca spre zona, neinsotit, fiind obisnuit sa ia orice incercare in propriile maine, pentru ca astfel se organizeaza mai bine. Mai departe, la ferma familiei Armstrong si prin imprejurimi, isi desfasoara activitatea de atragere a animalului “disparut” in capcanele puse cu migala, dar ajunge si in dizgratia localnicilor si a unei adevarate retele de braconieri.
Filmul nu are consistenta, pentru mine nici actiunea (care se dorea antrenanta, dar este plictisitoare), nici motivele ascunse ale cautarii unui animal disparut nu mi-au fost deloc pe plan. Dar, filmul merita cel putin pentru doua lucruri: 1. Peisajele superbe ale Australiei (filmul a fost realizat chiar in locatiile despre care se discuta, in Tasmania), care au adus o imagine superba, care poate atrage orice cinefil. 2. Atractia adusa de un animal disparut, multe dintre cele discutate despre tigrul tasmanian fiind chiar reale.
In rest, cu exceptiile de mai sus, pierdere de vreme.