Get in. Get out. Get away. Îmi place să cred că cinefilii, în marea lor majoritate, sunt capabili să păstreze o doză de obiectivism atunci când acordă un calificativ anumitei producţii. Consider că este o diferenţă majoră între a te declara sau nu fanul unui film şi între a trage concluzia că este un film bun sau nu. Doza de subiectivism îşi are rolul în orice recenzie, dar asta nu înseamnă că pe baza unor preferinţe personale trebuie să tragi o concluzie bazată pe fundamente fragile. Drive intrăcu uşurinţă în categoria mai sus menţionată a filmelor ce stârnesc confuzia cinefililor mai puţin dotaţi intelectual, producţia lui Nicolas Winding Refn fiind mai mult o operă de artă decât un film de acţiune în genul seriei Transporter. Mulţi se aşteptau la scene rupte din realul cotidian, visau la o poveste probabil mai animată de personaje exagerate demne de filme de categoria a doua. Însă Drive pune accentul pe construcţia personajului central, dezvoltă mai mult aspectul psihologic al întregii drame. Ryan Gosling are o interpretare de excepţie în rolul tânărului şofer part-time cascador, part-time complice la diverse jafuri. Personajul lui Gosling nu străluceşte la capitolul inteligenţă, deşi exprimarea este un pic cam dură, fiind mai degrabă tipologia omului simplu cu un talent unic, corect, dar în acelaşi timp izolat de întreaga societate.
Şoferul acesta enigmatic, prezentat încă de la debut ca fiind un bărbat misterios, are un talent ce-l face cunoscut în lumea mai puţin vizibilă ochiului public. Dincolo de meseria sa de cascador în producţii, tânărul lucra drept şofer pentru diverşi infractori. Politica sa era una simplă: el este la volan, responsabilitatea cade pe umerii săi numai cât timp „clienții” se află în maşină. Însă toate o iau razna odată cu apariţia unei femei în peisaj; între cei doi se aprinde clasica scânteie tipică genului, iar povestea nu devine mai frumoasă pentru eroul nostru, din păcate. Soţul femeii, tocmai ieşit din închisoare, este obligat să dea o spargere la o casă de amanet locală. Prins şi el în toată agitaţia cauzată de ameninţările asupra familiei femeii, şoferul nostru se angajează să-l ajute pe bărbatul ieşit din închisoare. Numai că lucrurile nu decurg aşa cum trebuie şi acum se trezesc cu toţii într-o cursă pentru supravieţuire la propriu şi la figurat.
Distribuţia este una foarte bine aleasă. Dincolo de Ryan Gosling, despre care am vorbit anterior, îi mai avem în prim-plan pe Bryan Cranston6254346726 5c4656b2b8 z Drive (2011) (vedeta serialului de excepţie Breaking Bad, cu o interpretare foarte bună şi în Drive. De altfel în ultima perioadă Cranston apare des pe marele ecran, chiar dacă vorbim pentru moment de roluri secundare), îl mai numărăm şi pe Albert Brooks, dar să nu-l uităm nici pe Ron Perlman. Pe Ron Perlman recunosc că nu-l mai văzusem de mult într-o producţie mai reuşită, însă, din nou, nu trag concluzii doar pe baza unor impresii personale. Rolul mafiotului dur, lipsit de scrupule, i se potriveşte de minune şi nu este dificil să afirm că a avut o prezenţă marcanta de-a lungul întregului film. Distribuţia mai include actori cunoscuţi chiar şi în mica noastră tara, însă ceea ce este de apreciat este impresia generală pe care o lasă Drive: profesionalism şi seriozitate pe platouri.
Drive este un film excepţional care apelează la un suspans construit pe un alt fundament: psihologic. Nu ai nevoie de scene rupte de realitate şi nici de efecte speciale care să te facă să plângi de emoţie; un scenariu perfect, un regizor care ştie să-şi facă treaba, o distribuţie remarcabilă din toate punctele de vedere şi obţii drept rezultat un film destinat unui public specializat, capabil să-l aprecieze întru toate detaliile sale. 