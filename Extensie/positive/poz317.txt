Gianni e atat de nenorocit incat nu poate decat sa iti fie simpatic. Satul de cat profita altii de el, si impins de la spate de amicul sau cel mai bun, el decide sa-si caute o amanta. Evident ca da gres in cele mai lamentabile feluri. Misiunea se dovedeste imposibila in primul rand pentru ca el e in esenta un romantic cu nostalgii. Totul culmineaza cu un exces toxicologic neintentionat.
   In postura de regizor Gianni Di Gregorio se dovedeste sensibil la decolteurile generoase, dar se abtine de la alte artificii. Pentru povestea simpla pe care o spune, e de inteles. Tonul nu aluneca nicaieri in lacrimogen sau penibil, ci se pastreaza intr-o zona ludica punctata de cateva acorduri instrumentale clasice. Cu prezenta fizica a actorului Gianni Di Gregorio e o problema. In primul rand arata mai trecut decat o cerea rolul. Inclusiv toate amantele sale posibile, chiar si iubita din tinerete, par mai proaspete decat el cu cel putin o decada, iar trasaturile actorului mi-l aseaza mai degraba in categoria unui mafiot pensionat decat a unui pensionar de treaba. Intr-unul din rolurile posibilelor amante o veti regasi pe compatrioata noastra Kitty Cepraga, aici ingrijitoarea bulgaroaica a mamei lui Gianni. Filmul este reusit as putea spune.O pelicula buna.
