Pentru acest erou Inarittu a gasit optiunea de cast ideala. La prima colaborare a celor doi, Javier Bardem, cel mai in voga actor iberic al momentului, e demential in expresivitatea sa pura. E ludic, amenintator, agonizant, disperat, toate intr-unul singur. Traieste foarte mult pentru ca personajul sau nu poate sa vorbeasca deschis decat foarte rar. O face in fata mentorului sau spiritual cand varsa primele lacrimi si cu o tarfa intr-un club galagios. Sunt singurele momente cand isi permite sa lase garda jos ca sa-i vezi ranile.
Din pacate Bardem nu e suficient pentru ca Biutiful sa fie un film mare. Inarittu spune ca Uxbal e cel mai luminos personaj al sau. Probabil ca asa e, dar presiunile la care il supune sunt atat de intense incat ajung sa-l sufoce de-a dreptul in sufletul spectatorului. Pelicula se transforma mai degraba intr-una despre cat de multe pot sa apese pe umerii cuiva, omul fiind aproape uitat. La asta se adauga si gustul lui Inarittu pentru firele narative multiple. In Biutiful nu apeleaza la structura lui obisnuita, dar acorda spatiu unor povesti secundare – emigrantii gay chinezi sau familia senegaleza – pentru care n-are timp decat de o schita sumara, dar pe care ii ineaca in acelasi tragism apasator.
Filmul este bun,frumos.Mi-a placut.
