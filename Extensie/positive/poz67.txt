Johnny Depp e in forma actoriceasca fireasca, slabit fizic evident pentru acest rol, machiat ireprosabil si dotat cu niste unghii la degete pentru care regizorul dezvolta o slabicune speciala. Eva Green vine la fix, emanand energie si sexualitate, si e aproape regretabil ca acest cuplu e lasat la rece prea multa vreme. La fel de suparator si cum Dark Shadows foloseste doua viteze diferite: una pentru aproape tot filmul, in care-si fasoneaza piesele insistent si precaut, si una pentru final cand ingramadeste agitat tot felul de false surprize.
Pelicula ramane insa cu aerul inconfundabil marca Burton. Creativ vizual, cu o doza solida de intunecat, desi paradoxal filmul are si foarte multa culoare, cu o greutate specifica care le va aminti impatimitilor de titluri precum Sweeney Todd, Beetlejuice sau Edward Scissorhands. Production value-ul (vorbim de un buget de 150 de milioane de dolari!) hraneste grozav ochiul spectatorului, de la oraselul inventat de pe coasta statului Maine sau castelul paraginit si pana la mini-concertul Alice Cooper care intregeste coloana sonora care le va gadila urechile celor cu trecut hipiot. Jucaus, de moda veche, rasucit si original, dar cu o poveste care scartaie. As zice ca e de-a dreptul impecabil.

