Petrecerea de Craciun in “Jarhead“. Blasfemie. O data pentru ca nu au putut sa marcheze acest moment decat prin nuditate. De doua ori pentru ata cu caciula pe post de mini-tanga. De trei ori pentru faptul ca nu voi mai putea purta caciula de Mos Craciun fara sa-mi imaginez ca la un moment dat, a putut acoperi si altceva decat scalpul.
“Dragoste in Vremea Holerei“. Sau cum sa iei la misto o carte, iar la final sa dai realmente cu batul in balta. De parca nu as fi fost indeajuns de enervata de aerul de telenovela cu pretentii al intregii pelicule si de irosirea lui Javier Bardem si a Giovannei Mezzogiorno, la sfarsit am ramas fara suflare. Finalul apoteotic m-a urcat pe culmile unui stop respirator cauzat de viziunea respingatoare a regizorului asupra spiritului tanar intr-un trup imbatranit. Mai bine cititi cartea si lucrati-va imaginatia.
“Extreme Movie“. O veritabila pitipoanca masculina in pat. Privire languroasa, chiloti cu imprimeu sugestiv, inele pe toate degetele, unghii vopsite, tatuaj pe mana stanga, toate adunate imi aduc aminte de ce sufar de dezlipire de retina de la vizionarea filmului.
„Before the Devil Knows You’re Dead“. Inculpatul este Philip Seymour Hoffman. Daca natura ar fi stiut ca evolutia umana a dus la dezgolirea fundului lui Hoffman, cu siguranta ar fi interzis mersul biped.