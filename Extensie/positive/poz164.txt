n cadrul Conferintei de Presa a BJFF – 2012 – care a a avut loc in 20 aprilie 2012 la Hotel Intercontinental, gazdele noastre ne-au facut surpriza  prezentarii  filmului documentar The Rescuers -2011 (prin intermediul Departamentului de Stat al SUA), avandu-i ca invitati in mijlocul publicului, pe Michael King (regizor si coscenarist) si pe Joyce Mandell (producator executiv).
O personalitate impresionanta acest regizor, cu un background formativ bogat (Connecticut College, apoi un MA in Studii de Film la Universitatea din Amsterdam, apoi o licenta in regie de film la Scoala de Arte din Amsterdam, studii postuniversitare), cu o activitate profesionala deja recunoscuta prin castigarea unui premiu Emmy si membru al bordului “The International Documentary Association”.
Un film de mare emotie, care ridica astazi mai ales intrebarea relativa la nepasarea, ineficienta si inertia diplomatiei internationale.  Astazi cand omenirea dispune de organizatii internationale menite sa vegheze la pacea mondiala si dispune de mijloace de comunicare in masa si de canale de propagare a pericolelor care apar si a ororilor savarsite oriunde in lume, astazi exista genociduri in masa!
Filmul documentar al lui Michael King utilizeaza un material bogat de arhiva, graitor prin introducerea atmosferei apasatoare epocii, intercalat cu destainuri miscatoare ale supravietuitorilor (si pe calea fireasca – a urmasilor lor) salvati de perspectiva inerenta a lagarelor si a camerelor de gazare  prin actiunile incredibile ale celor 13 diplomati ai tarilor beligerante sau nebeligerante.
Filmul acesta, sustinut de prezenta lui Michael King si a producatoarei executive Joyce Mandell, sub organizarea Departamentului de Stat al SUA, intreprinde un circuit prin tarile ale caror diplomati – salvatori – trebuie sa fie facuti cunoscuti conationalilor lor!
Dupa cum spuneam, sub mana lui King si a directorilor  sai de cinematografie, dramatismul este subliniat si prin imagini de neuitat, precum cele ale trenurilor atat de pasnice astazi, dar atat de tragice vehicule ale mortii in acei ani ai terorii naziste, precum cele ale padurilor rasunand de zgomotul impuscaturilor si ciuruite de gropile comune inca nu toate descoperite pana astazi. Sau “The Shoes on the Danube Promenade” un memorial creat de Gyula Pauer si Can Togay.