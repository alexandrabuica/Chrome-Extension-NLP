Aventurile lui Tintin : Secretul Licornului  urmareste aventurile unui tanar si indraznet reporter pe nume Tintin (Jamie Bell) si ale credinciosului sau caine Snowy. Din clipa in care Tintin devine posesorul unei machete de vapor care ascunde un secret bine pastrat de secole, Ivan Ivanovitch Sakharine - un individ ticalos si diabolic - porneste pe urmele lui.
Sakharine (interpretat de Daniel Craig) este convins ca Tintin a furat nepretuita comoara a unui pirat pe nume Red Rackham. Cu ajutorul lui Snowy, al istetului dar impulsivului Capitan Haddock (interpretat de Andy Serkis) si al detectivilor Thompson si Thomson (Simon Pegg si Nick Frost), Tintin va strabate jumatate de mapamond, intr-o cursa nebuneasca, in cautarea Licornului, epava unui vapor care ascunde o comoara… dar si un vechi blestem.
Pentru a intelege frumusetea acestui film, trebuie neaparat sa-l vedeti si sa va bucurati de 1 ora si 40 de minute care va vor purta intr-un univers superb si plin de mister.
Umor,aventura, mister si multa creativitate. Asta au adus scenaristii Steven Moffat si Edgar Wrigh filmului realizat de Steven Spielberg. Se vor juca cu emotiile tale, te vor face sa vezi lucrurile intr-o anumita perspectiva, ca apoi sa te surprinda din nou.
