Un deceniu al razboiului, o femeie, o misiune si fantoma celui mai periculos terorist din lume au definit istoria moderna. America nu s-a linistit pana cand trupul lui bin Laden n-a ajuns fara suflare. Moartea sa a insemnat eliberarea unei natiuni, care dupa 11 septembrie a trait in frica, razboi si regrete. Azi, teroristii inca sunt si actele lor inspaimanta lumea, insa moartea lui bin Laden ramane un eveniment istoric mondial.
Inca de dinaintea lansarii filmului in cinematografe, Zero Dark Thirty a umplut ziarele de controverse, dupa ce americanii s-au scandalizat la scenele de tortura din deschiderea filmului: Maya (Jessica Chastain), agenta CIA care a condus operatiunea de capture a lui bin Laden,  asista la un interogatoriu mai putin "ortodox", in care un coleg de-al ei Dan (Jason Clarke), incearca sa scoata informatii de la un prizonier arab, apropiat al lui bin Laden. "Daca ma minti, te voi rani", ii spune acesta, iar urmatoarea secvente arata cum prizonierului ii este pus un sac pe cap si este torutat prin celebra metoda "waterboarding" (cel torturat are senzatia ca se ineaca, dupa ce este nevoit sa inghita apa).
Aceste scene au creat mare valva in presa americana, si de aici, Zero Dark Thirty a fost pus la zid si limitat doar "la filmul care glorifica tortura". Pe nedrept, s-a creat o isterie despre cum sunt prezentate metodele CIA de a-l prinde pe cel mai periculos terorist din lume.  Regizoarea Bigelow n-a fugit niciodata de violenta, insa in aceasta scena arata trairile Mayei, care scrasneste din dinti, incearca sa puna mana la ochi si se intoarce cu spatele, vizibil afectata de ce se intampla.
Zero Dark Thirty merita vazut si analizat pentru ca va va oferi o perspectiva noua asupra unuia dintre cele mai importante evenimente istorice, la care am fost martori cu totii.
