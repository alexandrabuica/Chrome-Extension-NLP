Mai mult decat comedie, filmul isi doreste sa creioneze un love story. Din pacate personajul profesorului american Robert Traum nu e suficient motivat si ramane mai tot timpul gol de continut inafara unor inertii si pasivitati care-l fac mai degraba neinteresant.  Marcel Iures uzeaza la maxim de expresivitatea sa, dar aici ea functioneaza in gol.      In schimb, jumatatea lui Robert merita laudata. Personajul feminin Tania, interpretat la fix de Mihaela Sarbu lucreaza la Arhivele Statului in Suceava si nu vrea sa ia drumul batatorit al iubitului usor gretos (portret foarte reusit al lui Mimi Branescu) cu bilete de Antalya in buzunar. Tania e un personaj viu si simpatic, caruia iti e usor sa-i devii complice. Ea porneste alaturi de Robert pe ruta Suceava-Radauti si  intr-o poveste de dragoste ce ar putea functiona – cu un varf pe cadrul acela al centimetrilor nesigurantei intre cei doi din scena de la hotel – daca regizorul scenarist n-ar dezvolta noi si noi linii ale povestii, totul devenind din ce in ce mai neclar si dezarticulat.  Alergam printre momente a la Tornatore cu batranul Sami si proiectiile sale de film prin sate catre o poveste cu racheti ucraineni, un primar corupt si falsi agenti CIA. Sansa iubirii sufera lovituri napraznice si din partea unei fantezii oribile cu baie turceasca si femei supraponderale.     Si, tot sarind din una in alta, pelicula ajunge scartaind la o imagine finala paradoxal justa: la ghidonul motoretei se afla Tania, iar in atas, cu un animal domestic pus in brate de mama soacra (cuplul parintilor Taniei e redat de Mariana Mihut si Victor Rebengiuc), sta Robert. Esenta tare, adevaratul erou al filmului, conduce. Iar filozofia Taniei despre sexul opus rezumata la “barbatii renunta, fug sau mor” e justificata. Din nefericire insa Tatal fantoma e prea ocupat cu multe altele  ca sa-si dea seama de asta. Da dovada de un film destul de slab si plictisitor.