Prin urmare, sigur ca am dat navala sa vad acest film, asteptand sa intru in atmosfera tenebrelor gotice specifice lui Edgar Alan Poe, sub aripile negre desfasurate ale obstinantului sau Corb!
Pornind de la povestirile politiste si crimininaliste ale lui Poe, pline de originalitate, intuitie psihologica, veridicitate si atmosfera, producatorii isi propun un thriller  cu potential mare. Desi ideea lor nu este prea originala  (pentru ca am mai vazut o serie de thrillere in care misteriosii faptasi  replicau crime petrecute in trecut sau nascocite de imaginatia unor scriitori) si desi potentialul mare oferit de personalitatea si scrierile lui Poe – nu este fructificat la grad inalt, din punctul meu de vedere si in contradictie cu criticile exprimate, filmul nu este slab.
Macar pentru cinematografia superba (Director imagine Danny Ruhlmann) care ne ofera un Baltimore intunecat, ploios, un ambient al geniului si suferintei si melancoliei (Black Dog) specifice lui Poe. Imaginea padurilor cenusii, imaginea pietrelor de caldaram ude sub copitele cailor, imaginea ochiului nebun al criminalului.
Macar pentru inspirata trecere in revista a catorva nemuritoare povestiri ale lui Poe, in conexiune cu crimele replica ale necunoscutului faptas.
Si macar pentru ca in sfarsit, John Cusack se desfasoara intr-un rol principal si pune la bataie calitati interpretative care ii ridica cota. Creaza un personaj credibil, emotionant, cu mult mai atractiv/romantic  la infatisare decat cel care a fost realul Edgar si pentru care esti gata ca spectator, sa exclami impreuna cu el in final “ Dumnezeu sa-mi aiba sufletul in paza!”
Recomandarea mea este sa vedeti acest film si apoi, daca nu l-ati citit pe Poe, sa o faceti fara intarziere. Iar daca l-ati citit demult, cum e cazul meu, sa reveniti si sa va verificati vechile impresii si emotii.
Coloana sonora compusa de Lucas Vidal (pe ecranele noastre este si The Cold Light of Day – 2012), are inspiratia in atmosfera gotica a filmului si il serveste exemplar, imbinand imaginea cu greutatea liniei melodice: Melodia 1, Melodia 2, Melodia 3.