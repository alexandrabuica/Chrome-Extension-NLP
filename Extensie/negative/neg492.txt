My Name is Bruce nu este o capodopera. Ba chiar dimpotriva este un exercitiu in tot ceea ce inseamna camp. Este povestea actorului Bruce Campbell care se trezeste rapit de niste rednecks care au eliberat un demon. Oamenii sunt atat de retardati (tipic americanesc) incat cred ca singurul capabil sa ii salveze este Bruce Campbell, pentru ca el l-a jucat pe Ash in seria Evil Dead. Numai ca Bruce Campbell chiar il joaca pe Bruce Campbell, actorul de nici mana a7a, alcoolist, badaran si lipsit de orice scrupule. Faima lui ii permite sa foloseasca toate replicile bine-cunoscute si indragite in situatii in care se ia de oameni sau se da la femei. El se plange tot timpul ca nu este respectat, dar nici nu face ceva ca sa se schimbe.
Nu sunt foarte multe de spus despre povestea infantila a acestui film, doar ca un demon de origine chineza este eliberat de doi pustani, dupa care acesta incepe sa taie capetele la toti cei care ii nimeresc in cale. Dar ceea ce trebuie amintit este ca Bruce Campbell nu ezita nici macar o secunda san u se faca de ras intentionat, declansand o avalansa de poante caracteristice numai lui, avand ca material de baza filmele lui din trecut.
My Name is Bruce este un omagiu adus carierei sale de filme siropoase si o adevarata scrisoare de dragoste pentru fanii lui infocati (si credeti-ma ca sunt foarte multi). Filmul este penibil, hilar, in vena unui amator gen Ed Wood, improscat cu glume despre cariera lui, dar care are un singur mesaj cristal de clar … Si lui ii este dor de personajul lui Ash, asa cum si noua inca ne este.