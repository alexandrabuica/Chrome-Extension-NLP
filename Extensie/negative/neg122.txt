Cum este așadar filmul lui Stere Gulea și cât este el de fidel romanului? Trecând peste întrebarea (inutilă aici, întrucât răspunsul este evident!) dacă este mai bună cartea decât filmul, voi încerca să scriu câteva considerente care mi s-au cristalizat la aproape un an de la lectura cărții și la doar câteva ore de la vizionarea filmului la premiera pentru presă. Distribuirea unei actrițe de talia Luminiței Gheorghiu în rolul Emiliei, nostalgica după comunism, baba comunistă, dar o actriță care trebuia să fie în prim plan pe tot parcursul filmului, nu a mai permis scenariștilor și apoi regizorului construirea filmului pe aceleași paliere temporale ca în carte (copilăria de la țară, ”reușitele” personale din comunism, ”decăderea” din capitalism), primele două fiind tranșate prin flash-back-uri simple, în care chipul personajului principal este adeseori inexistent. De aici, vine poate principala diferență dintre carte și film: în vreme ce în prima se evidențiază pregnant diferențele enorme dintre comunism și postcomunism, în film povestea se concentrează mai mult pe viața familiei române obișnuite de după 1989, cu suferințele acestei perioade (normale, de altfel, și nu izbitor de dureroase) și, desigur, cu micile fericiri.
Cum este așadar filmul lui Stere Gulea și cât este el de fidel romanului? Trecând peste întrebarea (inutilă aici, întrucât răspunsul este evident!) dacă este mai bună cartea decât filmul, voi încerca să scriu câteva considerente care mi s-au cristalizat la aproape un an de la lectura cărții și la doar câteva ore de la vizionarea filmului la premiera pentru presă. Distribuirea unei actrițe de talia Luminiței Gheorghiu în rolul Emiliei, nostalgica după comunism, baba comunistă, dar o actriță care trebuia să fie în prim plan pe tot parcursul filmului, nu a mai permis scenariștilor și apoi regizorului construirea filmului pe aceleași paliere temporale ca în carte (copilăria de la țară, ”reușitele” personale din comunism, ”decăderea” din capitalism), primele două fiind tranșate prin flash-back-uri simple, în care chipul personajului principal este adeseori inexistent. De aici, vine poate principala diferență dintre carte și film: în vreme ce în prima se evidențiază pregnant diferențele enorme dintre comunism și postcomunism, în film povestea se concentrează mai mult pe viața familiei române obișnuite de după 1989, cu suferințele acestei perioade (normale, de altfel, și nu izbitor de dureroase) și, desigur, cu micile fericiri.
Mi-ar fi plăcut ca subiectul romanului să fie menținut în mare parte, pentru că tema este încă de actualitate: întrebați-vă părinții, bunicii sau oamenii simpli de lângă voi și veți fi surprinși să aflați cât de mulți păstrază nostalgia acelor vremuri. Iar întrebarea revine: cartea sau filmul? Chiar dacă are aceeași matcă, filmul pierde de departe, de data aceasta, bătălia, din punctul meu de vedere, deși este destul de probabil ca publicul să decidă altfel.