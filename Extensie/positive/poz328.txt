Tanarul Jonah Hill joaca superb in rolul pustiului care, desi nu a jucat niciodata baseball in viata sa, a analizat zeci de meciuri din istoria baseball-ului si a ajuns la niste concluzii uluitoare, bazandu-se pe statistica. Scenele cheie in care joaca alaturi de Brad Pitt si dialogurile savuroase fac din Moneyball: Arta de a invinge unul din cele mai inteligente filme din acest an.
Brad Pitt face cel mai bun rol din cariera sa, intepretandu-l pe Beane. Un singuratic, divortat si care incearca sa isi salveze relatie cu fiica sa, Casey (Kerris Dorsey) se retrage tot mai mult in obsesia sa pentru baseball si de a invinge. Este atat de determinat sa castige incat nu suporta sa vada nici un meci, preferand sa conduca, ascultand radio pana la incheierea partidei. Dar ambitia sa este atat de puternica incat e dispus sa se foloseasca de teorille si statisticile lui Peter pentru a salva de la pierzanie echipa.
Interpretarea lui Pitt este puternica, profunda si impresionanta. Desi n-a fost un fan al baseball-ului in tinerete, Brad Pitt este mai mult decat credibil in Moneyball, construind un personaj pe care il vei admira si invidia pentru curajul sau nebun.
Moneyball: Arta de a invinge nu este un film traditional despre lumea sportului, ci este vorba despre razboiul dintre intuitie si statistica, cand vine vorba de alegeri in sport. Asa ca Bennet Miller a facut un film accesibil atat pentru fanii sportului, cat si pentru cei neavizati.
Brad Pitt este senzational si face rolul carierei sale in Moneyball: Arta de a invinge, un film emotionant si inteligent, care nu o sa va lase deloc indiferenti si care are toate sansele la Oscar in 2012, asa ca nu trebuie sa il ratati.
