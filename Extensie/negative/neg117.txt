Un haloimes, daca stiti ce inseamna acest cuvant! Si daca nu stiti, aflati: o utopie, un vis care ca orice vis, amesteca imagini, informatii…
Asta face acest scenariu si echipa de productie a peliculei de fata, pentru a carei vizionare m-am strofocat la greu sa ajung intr-o seara geroasa si viclean-alunecoasa, tocmai la CityCinemaCotroceni :). Singura mangaiere a fost un 3D cu aport IMAX reusit in asa masura incat de cateva ori chiar am tresarit si m-am ferit de navala cate unui animalut/insecta/reptila prea insistenta si gata sa-mi sara in poala :).
In rest, un amestec neinspirat de spirit juvenilo-maturo-geronto de aventura pe seama superbei Insule Misterioase verniene si care transforma pamantul numit Lincoln din mijlocul oceanului intr-o “Antlantida redivivus” presarata cu o biosfera ciudata in care microfauna si flora si macrofauna si flora isi inverseaza dimensiunile, astfel incat – in mod hilar, elefantul este un “elefantel”de jucarie, iar albina are marimea unui mini-avion :)!
Si colac peste pupaza, timpul…. tic-tac, tic-tac, este inca un dusman perfid al echipei celor 4 aventurieri reuniti cu batranul si saritul de pe fix bunic al imberbului Sean Anderson, asta pentru ca lacomul ocean este gata sa reinghita cu viteza maxima insula.
Solutia evadarii din mijlocul infernului  este Nemo si al sau Nautilus. Asa ca jurnalul de bord (care contine coordonatele unde este amarat submarinul) este smuls cu curaj de catre tanara Kailani dintre falangele scheletului lui Nemo (Printul Dakkar), care isi doarme somnul de veci in strafundul unei pesteri. Si nu va faceti griji ca pilele electrice ale Nautilusului nu vor lucra, pentru ca “echipa” are solutii :). Un enorm (normal!!!!) tipar electric va da – de-voie-de-nevoie, impulsul necesar, astfel incat legendarul si stravechiul submarin porneste catre libertate. Mie chiar mi-a placut partea cu Nautilus, interiorul lui si scenele aproape clasice petrecute acolo. Mai putin designul submarinului, prea apropiat de acela al unui avion :).
Ceea ce s-a vrut plin de haz in privinta personajelor mie mi s-a parut un fiasco, pentru ca originalitatea eroilor vernieni cade intr-un desuet aproape vulgar. Muschiuletii super lucrati ai lui Dwayne Johnson (Hank) saltand  intr-o demonstratie bizara a ritualului de abordare erotica, glumele nesarate ale lui Luis Guzman (Gabato) si figura fara sare si piper a lui Josh Hutcherson (Sean) … ca sa nu mai vorbesc despre jena de a-l vedea pe Michael Caine in rolul zaharisitului penibil Alexander Anderson … ehhhh!
Ce ma lasa cu gura cascata insa, este faptul ca toate siturile de specialitate (sau ma rog, aproape toate), lauda aceasta productie  si o recomanda drept un film pentru intreaga familie. Eu una, pardon, nu vreau sa am o astfel de familie cam tampitica :).
Jules Verne este superb pentru inflacarea mintilor adolescentine si nu numai.
Printi, puneti in mainile copiilor vostri cartile lui Jules Verne! Apoi indrumati-i spre realizarile cinematografice (multe) meritorii. Si in final, daca copiii/tinerii/maturii vor ajunge si la acest film – vor judeca fiind pregatiti sa o faca.
Eu una nu as lasa un copil sa vada o ecranizare atat de proasta.