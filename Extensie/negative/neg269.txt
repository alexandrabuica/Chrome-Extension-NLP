E clar, standardele de calitate sunt pe zi ce trece tot mai scazute. Evident, cand discutam despre domeniul horror. Se inventeaza si reinventeaza monstri, plus alte creaturi, pana se subtiaza esenta veridica a personajului. E cazul lui Jason din “Vineri 13” care nu numai ca nu sperie pe nimeni dar e hilar de-a dreptul.
Si in cazul “The Burrowers” trebuie sa dezbatem asemanator. Creaturile prezente aici pot fi catalogate drept o copie nereusita a unui “Alien” nebronzat (mai deschis la culoare). Spectatorul se simte amenintat mai mult in lipsa acestora nestiind cu ce are de-a face. Atunci cand “balosii” apar la propriu pe ecran se pierde motivul pentru care urmaresti pelicula.
Da, descoperirea monstrilor poate fi considerata singura atractie in “The Burrowers”. Spuneam intr-un articol precedent ca-mi plac combinatiile neverosimile cum am gasit in “Dead Snow” sau “Hansel & Gretel”. De aceea am optat sa urmaresc aceasta “inovatie” semnata J.T. Petty, combinatia dintre horror si western parand un pariu castigat. M-am inselat!
Povestea e liniara, molcoma, plictisitoare. Nu mai vorbesc de finalul absurd. Filmul se termina cand ai crede ca de abia a inceput. Sa ma explic. Creaturile amintite rapesc o familie din vestul salbatic. Ma rog, patru persoane sunt gasite fara suflare, sase membrii ai aceleiasi familii lipsind de la locul faptei. Cativa cowboy decid sa plece in urmarirea rapitorilor, pe care ii presupun drept indieni. Ca in orce film cu IQ scazut gropile din care ieseau monstruletii, aflate chiar langa casa, sunt ignorate total de “detectivi”. In restul filmului ne plictisim. Merg baietii zeci de minute calare catre orizont. Se cearta. Se impaca. Mai intalnesc cate un indian. Descopera o fata ingropata de vie. Isi pun intrebari. Si… atat!
Spectacolul asteptat se “dezlantuie” intr-o scena intunecata pe final cand unul dintre eroi da fata in fata cu o armata de Burrowers drogati. Descopera omul ca patrupedele sunt rude indepartate ale vampirilor, adica sunt sensibile la lumina solara si… Se termina filmul! Pe cuvant! Ma rog, nu inainte sa se intalneasca cu o trupa de soldati ai vremurilor care sa-i explice ca au gasit cateva cadavre. Asa doar sa nu mai continue cautarea celor pierduti. Care e rostul?! V-am spus, ne-am uitat la film doar pentru a vedea cum arata noul gen de monstru “ingropator”.
Jocul actorilor e slabut, efectele speciale pot fi catalogate patetice… Nici un motiv sa va incurcati cu un astfel de film. “The Burrowers” reprezinta doar 90 de minute pierdute in van.