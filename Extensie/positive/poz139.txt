Filmul perfect de sfarsit de saptamana, Ted poate uimi si pe spectatorul reticent, care intotdeauna se da doi pasi in spate atunci cand vine vorba de o comedie romantica americana, cu atat mai mult cand eroul principal nu este un om, ci un ursulet de plus, care a capatat glas, constiinta, personalitate, prin minune, in urma unei dorinte pusa de un copil ce suferea din cauza lipsei de prieteni. Cum ar fi ca, intr-o zi, pe neasteptate, sa ti se indeplineasca orice dorinta, mai ales daca aceasta vine din partea unui copil care are nevoie de cineva apropiat, chiar daca este doar o jucarie? Cadoul primit de John de la parinti de Craciun a fost un ursulet de plus, simpatic si dragalas, care spunea, ori de cate ori era apasat pe piept, “I love you”. Numai ca dorinta lui era ca ursuletul sa devine cel mai bun prieten al sau, sa fie viu.
Ted apare la varsta de opt ani, ramane prietenul pentru totdeauna al eroului principal, John Bennett (Mark Wahlberg), este ceva timp vedeta de necontestat al tuturor televiziunilor, pana devine o banalitate. Insa nu isi inseala niciodata prietenul si tocmai de aceea, dupa introducerea de mai sus, il regasim dupa 27 de ani (cand John avea 35 de ani) in aceeasi camera, cu acelasi prieten, schimbandu-se doar circumstantele de moment si de varsta: cei doi pierd timpul impreuna, sunt la fel de apropiati, fac glume nesarate pe care le inteleg doar ei, se drogheaza. Sunt incapabili de maturizare, lucru pe care il intelegem din partea unui ursulet de plus, dar este mai greu de acceptat din partea unui barbat de 35 de ani, care are deja anumite responsabilitati, precum o slujba importanta, unde poate promova in curand, cu conditia “sa nu o dea in bara”.
Nu este singura responsabilitate pe care o are si nu si-o asuma: are o prietena superba, Lori (Mila Kunis), care nu ii intelege viata din ultimii ani si care pare a fi o femeie de succes, indragostita de un barbat frumos (cel putin asa considera ea), dar incapabil sa mearga mai departe. Chefurile cu Ted se tin in continuare, drogurile si bautura sunt prezente, apar chiar si prostituate chemate de Ted (chiar daca el nu are “cu ce”), motiv pentru care Lori impune ultimatumul: “ori eu, ori Ted”. Se va maturiza John in ultimul moment, va avea Ted taria sa se indeparteze de cel mai bun prieten, o va cere John in casatorie pe Lori in momentul in care implinesc 4 ani de relatie?
Am regasit asadar un film construit dupa tipologia clasica a comediei romantice americane, dar care a incercat si pe alocuri a reusit si cateva inovatii: Ted, ursuletul de plus, este cea mai reusita dintre acestea, pentru ca nu regasim aici jucaria perfecta si dragalasa, ci o jucarie construita pe calapodul arhicunoscut al “prietenilor de pahar”, cei care cu care ne indemnam la prostii, chefuri, bautura si femei, dar in acelasi timp prietenii in care avem incredere absoluta. Momentele de amuzament sunt bine realizate si chiar starnesc hohote de ras, fiind un film perfect, cum spuneam mai sus, de vazut in weekend cu prietenii (cei “de pahar”, de preferat :D), dar si un film de familie, Ted fiind amuzant atat pentru adulti, cat si pentru copiii din jurul vostru.