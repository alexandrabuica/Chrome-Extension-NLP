Vi s-a intamplat vreodata sa incalziti azi ciorba care ieri v-a placut mult? Si sa descoperiti ca are doar vagi urme din savoarea pe care ati perceput-o anterior?
Cam asa mi s-a intamplat mie cu sequelul acesta si prin urmare mi-am pierdut total interesul pentru ce se anunta in viitor…a treia tragere a lozului! :) Probabil ca in viitor…urmeaza aventurile brodate pe seama casatoriei lui Alan – daca asa ceva vi se pare posibil :)
Si grosso modo pot sa spun ca la cateva ore dupa vizionare, mare lucru nu mi-a ramas in memorie in afara de maimutica-diavoleasca-distribuitoare-de-droguri.
Pot sa remarc in plus ca nici placerea revederii actorilor Bradley Cooper, Ed Helms, Zach Galifianakis nu a avut substanta, din lipsa substantei scenariului, care debordeaza de poante previzibile, deloc ingenioase sau hazoase. Un scenariu precum un itinerar cunoscut, pe linia caruia se mai adauga ici si colo mici bucle derutante, mici accesorii de decor si bineinteles, popasurile specific americane de sex – de data aceasta la ordinea zilei sunt transexualii.
Pana la urma este de inteles faptul ca dupa succesul povestii primei „mahmureli”, producatorii au dorit sa continue: aveau personajele cu caracterele lor bine definite, aveau o experienta profesionala solida, aveau probabil si bani…ce nu au avut insa, din pacate, a fost inspiratia si originalitatea…
O remarca pozitiva este aceea ca ritmul este antrenant, camera lucreaza bine si timpul trece repede :).
Nu zic ca sala nu a chicotit si nu a ras, insa cred ca pentru toti spectatorii acul barometrului s-a plasat lamentabil de jos.
Si asa cum spune Stu „inca n-am reusit sa-mi refac psihicul faramitat”
