   Constructia e stufoasa si alambicata. Tablourile separate printre care Alfredson face un slalom inainte si inapoi in timp sunt asemanatoare unor piese de puzzle pe care te straduiesti sa le invarti si sa le imbini pana spre final. Suntem in anii ’70, in plin Razboi Rece, iar ipoteza unei cartite sovietice la varful spionajului britanic alerteaza zona politica. George Smiley, un agent retras din activitate, e chemat sa afle daca cineva face un joc dublu la nivel inalt. Smiley strange informatiile si tese lent, dar sigur, o plasa abila in care momeste cartita. Pana la un punct el si spectatorul par in aceeasi situatie, asteptand sa vada care dintre cei 4 posibili vizati pica: Carpaciul, Croitorul, Soldatul sau Spionul? 
Alfredson esentializeaza cateva detalii din viata retrasa si taciturna a tipologiei spionului, iar Gary Oldman il aduce pe Smiley intr-o cheie naturala. Si restul distributiei eminamente masculine – Colin Firth, John Hurt, Mark Strong, Toby Jones – se aseaza perfect in partitura, iar camera de filmat se apropie si se indeparteaza la intervale regulate de emotii umane precum nostalgia sau suferinta. O atingere emotionala, mai pregananta pe masura ce pelicula se apropie de final, de care regizorul si filmul aveau mare nevoie si pe care nu o rateaza.
Filmul este senzational.