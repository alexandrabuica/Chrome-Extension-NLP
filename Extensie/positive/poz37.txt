Sfarsitul anului 2012 a adus pe marile ecrane o sumedenie de filme bune - incepand cu Skyfall in octombrie, continuand cu Cloud Atlas, iar acum iata, cu Life of Pi. Regizorul Ang Lee s-a intrecut pe sine, a regizat un film pe care multi il considerau imposibil de filmat si a dat nastere unei capodopere vizuale, plina de insemnatate, filosofie, misticism si mai presus de toate, forta cinematografica asa cum nimeni altcineva n-a reusit in 2012.
Life of Pi este un eveniment in sine, este un film miracol, pe care efectiv il traiesti, pentru ca te trece printr-un amalgam de sentimente. Brusc, te trezesti alaturi de eroul Pi, in barca sa, impreuna cu tigrul bengalez furios, atat de bine este realizat tehnic si narativ Life of Pi.
Life of Pi este o poveste impresionanta despre suprvietuire, acceptare si prietenie, care demonstreaza ca in mana unui regizor artist, orice poveste aparent de nefilmat poate fi transformata intr-o capodopera. Ang Lee tine in frau povestea pana la sfarsit ca si cum el ar fi scris-o. Se vede de departe ca povestea scrisa de Martel l-a impresionat total pe regizorul asiatic, iar Lee ofera cel mai bun film din cariera sa de regizor.
Life of Pi este o minunatie artistica si cinematografica, care merita pus pe lista celor mai bune filme din acest an. Unic, original, emotionant si cu o viziune cinematografica deosebita, Life of Pi este cel mai frumos film al anului.

