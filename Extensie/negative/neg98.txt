Stiti filmele acelea in care Fat Frumos o doreste pe Ileana Cosanzeana dintr-un fapt banal, cotidian, pe care il ascunde, ea nestiind nici de motivul sau ascuns, dar nici de faptul ca el este indragostit de ea? Cand el face totul pentru a o aduce mai aproape, iar ea se apropie fara nicio grija, desi nici acum ea nu stie adevarul? Cand un tip rau (de preferinta fostul sot sau iubit) il ameninta si Fat Frumos este gata sa fuga, renuntand la iubire in favoarea sigurantei ei? Cand ea afla de motivul ascuns tocmai cand se pregatea sa isi zica “el este marea iubire a vietii mele” si atunci se despart? Cand totusi raman impreuna? Sunt sigur ca voi cunoasteti asemenea tipar dulceago-siropos de drama romantica, vazuta in atatea si atatea filme, incat e posibil sa renuntati sa vedeti “The Lucky One“, dupa aceasta prezentare sau dupa primele momente ale filmului.
Cam astea erau gandurile mele dupa primele 10-15 minute ale filmului, constient atat de final, cat si de posibilele momente melodramatice de pe parcurs. Si, sincer, chiar daca cele scrise mai sus pot fi considerate spoiler, filmul a fost extrem de previzibil, oferind prea putine momente neasteptate si unice, la inceputul acestuia, cand intriga este construita mai inteligent, astfel incat am fi putut avea ceva asteptari (mai mari, normal!). Un puscas marin, Logan (simpaticul pentru orice femeie Zac Efron), se afla in valtoarea bataliei, cand este salvat in doua randuri de un talisman norocos: o fotografie luata de la un soldat mort, infatisand o frumoasa blonda langa un far. Dupa retragerea din armata, singurul sau tel este gasirea blondei si cautarea celei mai apropiate cai spre inima sa.
Farul este singurul indiciu si il conduce spre un orasel din Louisiana, unde ea este proprietara unei microferme, unde are ca principala sarcina dresajul de caini, dar si grija fata de copilul sau talentat, dar foarte timid. De aici inainte, filmul se transforma in “siropul” caracteristic dramelor romantice, in care cei doi eroi – blonda si durul soldat – trebuie sa se apropie, sa se certe si sa ajunga, la un moment dat, impreuna, pentru ca, nu-i asa?, le-a fost sortit sa fie impreuna :D. E un film pentru adolescentii indragostiti, pentru fanii dramelor romantice si ai romanelor lui Nicholas Sparks. Un film de weekend, daca doriti sa il fortati cu dulcegarii. Nimic special, insa, la acest film.