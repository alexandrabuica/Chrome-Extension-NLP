Singuratatea e locul unde Alexander Payne (Sideways, About Schimdt) si George Clooney (Up in the Air, The American) se intalnesc perfect. In schimb, in vreme ce Clooney se da peste cap si se transforma pentru rolul lui Matt King – e mai solid, mai in varsta, mai lent, pe alocuri lipsit de control, cu o expresie reusita de nauceala pe chip, pentru Payne e mai dificil sa lucreze un personaj masculin simpatic, fie el si incornorat si obsedat sa se compare cocoseste cu amantul nestiut. Si din aceasta inadecvare, lui Descendants ajunge sa-i lipseasca ceva. Ceva important pentru ca pe mine nu m-a atins emotional.
      Urmariti-l pe Sid, e drept un personaj secundar. Pur si simplu nu sta in picioare. La momentul 1 e un adolescent detasat, cu glumite tampe la purtator, care-si ia un pumn in freza spre amuzamentul publicului. La momentul 2 aflam ca e vicepresedintele clubului de sah si il vedem capabil de o conversatie profunda. Ce s-a schimbat? In principiu nimic. El calatoreste strict fizic si din motive artificiale cu familia lui Matt in susul si josul arhipelagului hawaian. 
      Hawaii care, si aici e o alta veste buna, e departe de o prezentare tip brosura turistica. Camasile inflorate nu exulta coloristic, traficul e nasol, comentariile lui Matt la adresa insulelor au ceva din aciditatea cu care Payne si-a obisnuit publicul. Regizorul nu exagereaza nici cu imaginile de pe plaja, nici cu cerul senin, iar muzica locala completeaza natural tabloul cu iz de aloha. There’s no paradise, it’s just life.
Filmul este impresionant, mai ales pentru familisti.