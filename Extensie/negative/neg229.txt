Acest film este recomandat doar in cazuri extreme! Cel putin asa s-a intamplat in cazul meu… Presat de bagaje, in masina, pe drumuri spre mare, prea lungi, cauti un film in memoria laptopului… Ceva necunoscut, asa… doar sa treaca vremea! Asa s-a intamplat cu acest ‘‘Impact Point’’, din care nu am retinut (pentru voi) decat un subiect prea simplu sa faca ‘‘ravagii’’ (de aceea s-a lansat direct pe DVD) si ca ii are in distributie pe cunoscutii Brian Austin Green (cunoscut ca David din ‘‘Beverly Hills, 90210’’, dar cu foarte putina ‘‘convingere’’ in rolurile lung metrajelor pe care le-a abordat; mi s-a parut cel putin penibila prezenta lui, pentru doar cateva secunde, in comedia ‘‘How to Lose Friends & Alienate People’’) si pe Linden Ashby (‘‘Prom Night’’, ‘‘Resident Evil: Extinction’’).
Acestia vor duce o ‘‘lupta’’, unul din pozitia de criminal, celalalt de politist, pentru frumoasa jucatoare de volei pe plaja Kelly Reyes (Melissa Keller – ‘‘Drop Dead Sexy’’). Aceasta se confrunta cu un obsedat avid de faima, care se da drept reporter sportiv, care o abordeaza, iar mai apoi o seduce doar pentru a-si indeplini scopul. Acela de a avea ‘‘15 minute de faima’’ dupa cum bine adauga personajul principal feminin, pe finalul acestei pelicule. Plotul e expirat, doar potentialele ipostaze provocatoare in care urma sa apara blonda noastra, facandu-ma sa-l urmaresc pana la sfarsit. Oricum e scurt!
Veti afla, din pacate, identitatea criminalului inca de pe la minutul 20, asa ca multi dintre voi, nu va veti obosi sa-l urmariti. Repet, singurul lucru atragator, este actrita, de doar 30 de ani, Melissa Keller, care sper sa mai primeasca alte sanse de a se afirma pe ‘‘culmile succesului’’. Altfel nu s-ar prezenta naked pentru cei care se incumeta sa urmareasca un “no name”. Filmul este slab si previzibil.