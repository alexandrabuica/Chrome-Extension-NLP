Hotel Rwanda (2004) descrie evenimentele și genocidul din Rwanda anului 1994, în special acțiunile lui Paul Rusesabagina (jucat de Don Cheadle) prin care acesta a salvat peste 1200 de refugiați de la moarte în fața înaintării milițiilor Hutu. 
Paul Rusesabagina a fost managerul hotelului “Hôtel des Mille Collines” (denumit Hotel Rwanda) din Kigali, capitala Rwandei. În timpul evenimentelor rwandeze ale anului 1994, soldate cu moartea a peste 800.000 de persoane (în decursul genocidului de 100 de zile) el a reușit să salveze viața a 1.268 refugiați în interiorul hotelului pe care îl gestiona. La fel ca Hilary Swank în Million Dollar Baby, Paul Rusesabagina depășește în final toată situația în care se afla.
Folosindu-se de relațiile pe care le deținea, Rusesabagina a mituit milițiile Hutu cu bani și alcool ca să îi lase în viață pe cei adăpostiți la Hotel Rwanda. Într-un final o mare parte dintre aceștia au fost evacuați cu succes, inclusiv Rusesabagina și familia sa. Astăzi el a părăsit Rwanda, unde viața îi era în pericol și trăiește în Belgia.
Filmul regizat de Terry George, are în distribuție actori precum Don Cheadle, Joaquin Phoenix, Nick Nolte și Jean Reno, fiind nominalizat de 30 de ori și câștigător de 12 ori la mai multe festivale de film (inclusiv 3 nominalizări la Oscar). Hotel Rwanda a fost ales drept unul dintre cele mai bune 100 de filme inspiraționale ale tuturor timpurilor de către Institutul American de Film.
Filmul este deosebit si impresionant.Merita vazut.Actiunea este frumoasa.
