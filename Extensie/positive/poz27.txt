Trance, noul film al regizoului Danny Boyle, este un thriller care se va juca cu mintea ta pe toata durata. Cu o scena de deschidere palpitanta, Trance devine dintr-un film despre un jaf, intr-un thriller hiptnotizant care te va tine in trasa pana la capat...si dupa.
Danny Boyle este unul dintre regizorii mei favoriti. Britanicul reuseste cu fiecare film sa ma uimeasca si sa imi demonstreze ca este printre cei mai originali cineasti. Marele sau atu este diversitatea productiilor sale, care reusesc intotdeauna sa se distinga de celelalte productii de la Hollywood.
Trance / Capcana mintii incepe cu jaful unui tablou, in urma caruia Simon (James McAvoy) sufera de amnezie. Un inrait al jocurilor de noroc, acesta se aliaza cu Franck (Vincent Cassel) pentru a fura un celebru tablou pictat de Goya, insa dupa o lovitura puternica in cap, devine amnezic si nu isi poate aminti unde a pus tabloul. Dupa mai multe incercari de a afla unde a ascuns tabloul, inclusiv tortura - scena in care ii sunt smulse unghiile va va face sa tremurati- Franck si Simon decid sa apeleze la un terapeut pentru a descoperi misterul cu ajutorul hipnozei. Din momentul in care Simon paseste in biroul lui Elizabeth (Rosario Dawson), Trance se transforma intr-un thriller captivant si cu niste rasturnari de situatie geniale.
Distributia este aleasa pe spranceana. Rosario Dawson face cel mai bun rol de pana acum, lansand in urma imaginea de actrita potrivita doar pentru rol de iubita frumoasa. Atunci cand preia conducerea si personajul ei devine elemtentul cheie, Dawson straluceste. Dar in acelasi timp, rolul este si cel mai indraznet pentru ea: actrita are parte de una dintre cele mai explicite scene de nuditate, care ascunde unul dintre elementele cheie ale filmului.
James McAvoy se potriveste perfect si surprinde foarte bine complexitatea personajului sau, confuz, manipulat si amenintat. Vincent Cassel, veteranul acestei distributii, transmite frica si emotie in acelasi timp, intr-un rol usor neobisnuit pentru el.
Per total, Trance / Capcana mintii este un film care nu duce lipsa de erori, dar povestea atat de interesanta si interpretarile foarte bune, te fac sa uiti de orice fel de gaura in poveste si in final, la fel ca personajul lui James McAvoy te simti pierdut in transa. 


