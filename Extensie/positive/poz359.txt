POTC 4 vine cu o serie de surprize. Unele placute, altele mai putin. In prima jumatate de ora mi s-a facut rau… de uscat. Stiti cum li se face unora rau de mare. Ei bine, eu am incercat senzatia inversa. Nu-mi aduc aminte niciun film al seriei care sa fi stat pe uscat atat de mult, cu atat mai mult in primele zeci de minute. Pentru cei carora bataliile navale le-au placut in peliculele anterioare, am  o veste proasta. On Stranger Tides nu include nici macar una si la totale e un film mai asezat, un quest al Fantanii Tineretii (plecand de la romanul lui Tim Powers), si mai putin o pelicula a confruntarilor. 
Povestea de dragoste cu nabadai dintre Will Turner (Orlando Bloom) si Elizabeth Swann (Keira Knightley) s-a terminat, asa ca POTC 4 ii aduce in scena pe Blackbeard si fiica sa, Angelica. Daca cunoscutul pirat Blackbeard, interpretat la fix de Ian McShane, e hipnotizant si malefic, devenind oarecum un adversar redutabil pentru Jack Sparrow (ar trebui sa fie si un capitan pe aici pe undeva), Angelica e palida, iar chimia Penelopei Cruz cu Johnny Depp surprinzator de subtire. Poate din cauza regizorului (Marshall nu e Almodovar) care isi grabeste mereu personajele nelasandu-le sa respire. 
Senzatia e ca, inafara lui Depp  - care de la statura si experienta sa isi face rolul la acelasi nivel, toata lumea e un pic grabita. E adevarat insa ca vorbim de un film in care se alearga al naibii de mult. In cursa gasirii elexirului tineretii se imbarca englezii, condusi de Barbosa care a devenit intre timp un slujitor al Coroanei, spaniolii in frunte cu Ponce de Leon (apare scandalos de putin, devenind aproape o piesa de decor) si mai multe tabere de pirati. Insa, fata de filmele anterioare, scenaristii nu mai reusesc sa rastoarne mizele, sa schimbe taberele, sa invarta morala sau sa uimeasca spectatorul cu gaselnitele lor. Sa nu fiu inteles gresit: filmul are ingrediente suficiente cat sa duca mai departe seria, iar Disney si Bruckheimer o vor face neindoielnic. Doar ca Piratii si-au pierdut aici atingerea fina a stralucirii.
