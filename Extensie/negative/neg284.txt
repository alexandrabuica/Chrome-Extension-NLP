Incantat peste masura de ultimele pelicule asiatice pe care le-am urmarit (“Oldboy”, “The Chaser” sau “13: Game of Death”) am decis sa-i dau o sansa si acestui “Meat Grinder”. Bine, recunosc ca trebuie sa existe, in prealabil, ceva care sa-mi atraga atentia asupra titlului; aici a fost de ajuns sa privesc posterul pentru a realiza ca filmul lui Tiwa Moeithaisong este cu totul altfel decat ceea ce vedem zilnic. Asa ca l-am incercat. Ceea ce aveam sa descopar se poate descrie simplu, un cosmar.
O poveste dureroasa la propriu, in care o bucatareasa bolnava psihic macelareste aproape fiece personaj pe care-l intalneste. Filmul este un masacru absolut, plin de sange, picioare retezate, ochi scosi, capete plutind prin frigidere s.a.m.d.. Precedente exista si in cinematografia americana, dar niciodata nu s-a insitat atat de mult asupra unei povesti absurde care nu este decat un pretext pentru scene teribil de explicite de tortura. Va povesteam de curand de “Embodiment of Evil” sau “Martyrs”, doua filme care socau prin duritatea scenelor selectionate. Va asigur, nici unul nu pare sa fie atat de deranjant ochiului precum cel de fata.
Pelicula predomina in incrucisari exagerate trecut-prezent. Scenele respective ar trebui sa ne faca sa intelegem de ce Buss, eroina filmului, a ajuns sa prepare mancare din carne de om. Ea o copiaza pe mama sa, devenita o adevarata profesionista in arta macelaririi oamenilor dupe ce isi prinde sotul cu alta femeie.
Femeia are parte la randul sau de o aventura erotica cu un localnic dar nu dureaza mult pana adevarul iese la iveala. De fapt timpul se scurge cu viteza melcului spre un punct culminant care rateaza sa ne imbuneze. Dupa ce am indurat eroic macelarirea personajelor si a neuronilor functionali din mintea-mi preocupata sa afle finalul nebun, aveam sa aflu ca nu exista o concluzie clara.
Realizatorii au vrut sa socheze si au reusit. Dar nu recomand un astfel de produs in vecii vecilor. Ca o cireasa pe un tort ni se da un final deschis demn de filmele de groaza de doi lei de la Hollywood. Greseala mea ca am rezistat eroic, dar mi-o indrept; “Meat Grinder” este o experienta care trebuie trecuta cu vederea si nu veti regreta absolut nimic. Acum nici macar pofta de mancare nu mai am…