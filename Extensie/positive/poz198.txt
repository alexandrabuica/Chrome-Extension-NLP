Am ajuns la “Cars” dintr-o intamplare (prin fiul meu), am citit apoi prima recenzie a acestei carti de pe acest site, scrisa de Mihaela acum aproape doi ani si m-am hotarat dintr-un singur motiv sa scriu o alta prezentare: Route 66. Despre film, vreau sa spun ca mi-a placut: au existat momente sportive de mare calitate (mai ales pentru un pasionat al sportului cu motor), a existat mult umor si personaje memorabile, plus o realizare de exceptie. Momentele in care Fulger McQueen si prietena lui, Sally, se plimbau prin munti sunt foarte aproape de realitate si, oricum, mi-au adus aminte de vremurile in care ma jucam Need for Speed pe drumuri similare.
Cu toate acestea, altceva mi-a atras cu adevarat atentia: amintirile despre Route 66. Filmul poate fi considerat si o pledoarie pentru aceasta veche autostrada americana, cu adevarat clasica: prin localitatea unde este “ostatic” McQueen, trecea si trece Route 66, insa este doar o umbra a vechiului drum circulat de masini, nimeni nu mai ajunge aici de cand o noua autostrada s-a construit in imediata apropiere. Tragic, pentru ca lucrurile sunt reale. Mi-am adus aminte de vremurile cand am auzit despre Route 66, pe Discovery Travel, acum multi ani, cand reporterii colindau acest vechi drum american si descopereau inca restaurante si cafenele si deliciile lor culinare.
E momentul sa aflati cate ceva despre Route 66: U.S. Route 66 este denumita deseori si “cel mai cunoscut drum din lume”, fiind inaugurata la data de 11 noiembrie 1926, iar in urmatorul an fiind puse si semnele rutiere celebre. Autostrada (denumire care poate acum nu isi mai are locul) pleca din Chicago (Illinois), prin statele Missouri, Kansas, Oklahoma, Texas, New Mexico, Arizona si California, pana la Los Angeles, pe o distanta totala de 3.940 km. O autostrada celebra si populara, care a inspirat si cunoscutul cantec, care a fost inregistrat initial de Nat King Cole Trio, in 1946, si apoi interpretat de Chuck Berry (care se afla si in centrul filmului “Cars”), The Rolling Stones sau Depeche Mode.
Nu trebuie uitata insa. Cateva parti importante din aceasta autostrada (din statele Illionois, Missori, New Mexico si Arizona) au fost puse din nou la dispozitia publicului, sub numele de “Historic Route 66” si se intoarce astfel pe hartile automobilistilor. Sunt multe asociatii care pastreaza memoria acestui nume si care doresc sa reintroduca, sub anumite forme, acest traseu in circuit sau in orice forma de prezervare istorica. Este un lucru pe care americanii stiu sa il faca si sunt sigur ca il vor reusi. Este un lucru pe care noi nu stim sa il facem, desi avem cu siguranta o istorie mult mai mare decat a lor. Nu uitati Route 66, “Cars” este o recunoastere deplina a acestui monument istoric american. Iata inca un motiv pentru a aprecia acest film.