Povestea e lunga si obositoare. Poate din cauza ca se straduieste sa bifeze toate cliseele genului ratand in acelasi timp orice contact emotional cu spectatorul. In schimb tiuie fix ca Transformers-ul, duduie si pocneste ca sa se asigure ca nu adormi in scaun si combina ritmuri sonore eclectice din ce in ce mai surprinzatoare. Dialogurile si intamplarile starnesc de multe ori rasete in sala. Sunt cateva momente cand lucrul e intentionat, cand fratilor scenaristi Erich si Jon Hoeber le iese o dara de umor generat de stresul apocalipsei. Dar de cele mai multe ori, spectatorii rad nu cu ei, ci de ei. Vorbele marete suna intotdeauna a gol de pe buzele unor personaje de desen animat. Si din acest motiv Battleship suna mai degraba ca un Battleshit.    Dincolo de norocul chior al pamantenilor (echipamentul de comunicare al extraterestrilor a esuat prin Hong Kong in stilul lui 2012, un extraterestru a fost pescuit intamplator cu ancora), dincolo de toate intorsaturile neverosimile (intotdeauna m-am intrebat cum de extraterestrii au aceleasi strategii militare ca pamantenii), infantilismul omenirii e impins la cote insuportabile. Cireasa de pe tort  o aseaza la final Hopper (Taylor Kitsch) cand ii spune senin noului sau amic japonez ca a citit cartea ”lor” Arta Razboiului. Atata doar ca autorul cartii, Sun Tzu, era chinez, nu japonez. In starea lamentabila in care se gaseste omenirea din Battleship nu e de mirare ca salvarea vine dinspre cateva personaje atipice. Schiopul, mosii si blonda ajung sa salveaze planeta. ...deh, nici salvatul lumii nu mai e ce era odata! 