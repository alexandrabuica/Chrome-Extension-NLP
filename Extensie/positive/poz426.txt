“The Bucket List” (“Ultimele dorințe“) este povestea a doi bărbați bolnavi de cancer în fază terminală. Ei se decid ca înainte de a muri să scrie o listă cu ultime lucruri ce vor să le facă și își realizează fiecare dorință, rând pe rând.
Miliardarul Edward Cole (Jack Nicolson) și mecanicul auto Carter Chambers (Morgan Freean), joacă  povestea a doi oameni care află că mai au puțin de trăit și moartea îi va găsi indiferent că își beau cafeaua special adusă din Africa (Edward) sau rămân pasivi în așteptarea morții (Carter).
Cei doi decid să părăsească camera de spital și să traverseze lumea pentru a face lucruri pe care visaseră mereu să le împlinească.
Pe parcurs formează o prietenie neașteptată, descoperă bucuria de a trăi și îi regăsesc pe cei dragi de care se înstrăinaseră pentru mult timp. Călătoria îi pregătește pentru pasul final și îi ajută să redescopere viața.
Filmul este excepțional, cu doi actori foarte buni (Nicholson și în special Freeman sunt unii dintre actorii mei preferați) și care trebuie văzut.
Filmul a popularizat termenul de “Bucket list” drept lista cu lucruri pe care vrei să le faci înainte să mori. Acum câțiva ani mi-am creat și eu o astfel de listă, iar în timp am reușit cu mare satisfacție să realizez unele și să descopăr altele pe care vreau să le împlinesc înainte de a muri.

