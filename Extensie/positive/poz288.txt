Un film care m-a impresionat profund prin lectia pe care o transmite: fara ca sa ai un scop in viata, aceasta poate deveni monotona si trista.
Pentru cele 5 personaje ale acestui film documentar, sportul a fost si a ramas pana la varsta senectutii, scopul vietii, acel suport care le-a conturat personalitatea, care i-a sustinut sa isi invinga propriile limite fizice si psihice si care i-a ajutat sa isi depaseasca singuratatea.
Sportul le-a conferit echilibru psihic si le-a dat energia mentala si fizica necesara pentru a sarbatori viata cu fiece zi care le este daruita. Si probabil ca tot o viata sportiva i-a inzestrat si cu un simt al umorului debordant, pentru ca pe tot parcursul filmului (realizat pe o intindere de mai multi ani), aceste personaje fabuloase au replici copioase, spontane, de un haz si de o autoironie spumoasa.
Cu o energie si o determinare pe care rareori o gasesti la persoane in jurul varstei de 60 sau 70 de ani, acesti atleti simbol ai genei geriatrice, se antreneaza zilnic sub ochii camerei de filmat nonabuzive, dand dovada de o mobilitate si o forta emotionante. Fara acest imbold, dar si fara caracterele formate intr-o viata de sportivi, probabil ca cei cinci, fiecare in felul sau, ar fi clacat fizic, psihic si social.
“We can still rest after death.” Este una dintre replicile superbe ale filmului.
Referitor la varsta senectutii din punct de vedere psiho-sociologic, am putut face diferentierea intre varsta feminina si cea masculina :).
Daca barbatii inca mai au amintiri proaspete, ba chiar si imboduri sexuale, despre care vorbesc cu nonsalanta (si exista in film o scena superba in care Herbert Liedke – 93 de ani -  face o alergare de antrenament alaturi de o varstnica vecina despre care gandeste El ca EA “nu da semne de erotism, nu este nimic intre noi, nu m-as culca cu ea chiar daca si-ar ridica fusta”, iar in alta scena austriacul Proksch sarit de suta de ani vorbeste despre pana de curand activitatea sa sexuala multumitoare :) ), femeile – recte atleta Ilse Pleuger ii pastreaza sotului o amintire excesiv platonica, in ipostazele caracteristice acestuia, de mare vanator si de dedicat mancau! :) Chestie de psihologie!
Insa figura speciala a filmului a fost pentru mine Herbert Liedke. Daca nu am vazut niciodata un ELF in carne si oase, Liedke chiar reprezinta personificarea acestei siluete legendare scandinave. Si cu un umor si o malitiozitate iesite din comun!!!! Si cu o exemplara stiinta a fair-playului, de a accepta infrangerea si de a-l felicita pe italianul Samsonetti, razandu-si insa plin de haz in barba, cand acesta din urma, sus pe podium, intoneaza fals imnul tarii sale :).
“Nici nu stii cand pe neasteptate, ajungi la 100 de ani!” spune unul dintre eroii acestui film.
Autorul filmului, Jan Tenhaven, ne-a spus ca a incercat sa tempereze intoarcerea spre trecut a personajelor sale. Numai zecile si zecile de medalii si cupe reprezinta imaginea trecutului lor. Filmul sau este despre Viitor! Un viitor pe care trebuie sa invatam sa ni-l dorim fiecare dintre noi.