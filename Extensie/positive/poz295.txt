Glenn Close devine prin aceasta interpretare de exceptie favorita mea la premiul Oscar pentru cea mai buna actrita in rol principal. Motivele sunt multe si poate ca nu pot fi pe deplin elucidate decat in situatia in care urmariti filmul. Cum altfel insa poate fi categorisita interpretarea sa, o femeie in haine de barbat, fara posibilitati de a fi descoperita de cei din jurul ei (cu exceptia acelui purice ‘nenorocit’), intr-o atmosfera intunecata de hotel de secolul al XIX-lea, intr-o tara rece ca Irlanda? Pentru ca asta e povestea ei, o poveste incredibila de viata, pe care Glenn Close o urmarea de multi ani, pe  care a reusit sa o transpuna acum cu mare succes, macar din prisma interpretarii.
Este clar ca daca nu cunoasteam un pic povestea si actrita principala este posibil ca sa nu imi dau seama ca ea intrepreteaza un barbat. Albert Nobbs (Glenn Close) este un chelner impecabil, aflat intr-o slujba de rang inalt in Dublin, intr-un hotel important, frecventat de aristocratie. Visul lui (ei) este ca sa reuseasca sa stranga suficienti bani din bacsisuri pentru a-si deschide propria tutungerie, scapand astfel de o viata extrem de chinuita, plina de nereusite si de nefericiri, inceputa cu violul care a determinat-o sa isi schimbe infatisarea, devenind femeie. Primele 30 de minute sunt poate cele mai intense ale filmului, pentru ca drama este dublata de un adevarat film de mister, emotiile personajului principal cu privire la posibila sa desconspirare transmitandu-se in intregime si spectatorului.
Din clipa in care este descoperita ca femeie de un anumit domn (sau doamna?) Page, interpretat de o estetica Janet McTeer, nominalizata si ea la Premiul Oscar pentru cea mai buna actrita in rol secundar, viata i se schimba cu adevarat pentru ca devine umana. Este momentul in care Albert ca personaj nu mai este credibil, iar filmul isi pierde din magia inceputului, care il poate face, parerea mea, o capodopera. Cum altfel poate fi interpretata o goana a unei femei travestita in barbat, dar care nu avea sentimente homosexuale, dupa o alta femeie, chiar daca frumoasa (Mia Wasikowska)? Cum nu poate el sa isi dea seama de felul in care aceasta il joaca pe degete, asa cum numai o femeie poate face, cerandu-i lucruri greu de obtinut de un servitor, dar care ii sunt absolut la indemana unui indragostit? Momente confuze din partea unui personaj pana atunci atat de puternic si rece.
Filmul are o conceptie interesanta. 