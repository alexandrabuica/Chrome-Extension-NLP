Probabil ca trebuie sa stii a discerne intre impresia aparenta de film usurel si profunzimea sentimentelor starnite de experientele si nazuintele de viata carora le suntem martori, pentru a iesi din sala de cinema cu o stare de bine, de speranta si din nou spun, cu un zambet pe fata.
Si pana la urma, sa le invidiezi pe aceste personaje pentru atitudinea lor fata de viata, plina de umor si speranta proaspata, pentru indelungata lor prietenie si pentru felul in care si-au conservat in timp amintirile, sentimentele, dorintele firesti si  comoara de umanitate pe care – din pacate – o cam vedem topindu-se de la zi la zi in juru-ne.
Nu vei stii unde si cand a zburat timpul si vei ramane fermecat de prezenta si prestatia acestor admirabili actori si de cavalcada de situatii, glume si gaguri la care ii supune scenariul cald, empatic si fluid. Chiar daca exista si oarece naivitati inutile si greu credibile, pentru ca pana la urma, acesti patru tipi nu sunt chiar veniti cu pluta dupa ultima ploaie :) .
Pe cele patru personaje – prieteni inca din urma cu saizeci de ani (scriu si in cifre … 60 … ca sa nu fie nicio indoiala :) ), le  reuneste o “petrecere de burlaci”, in pragul casatoriei coptului (70 ani) Billy (Michael Diuglas) cu mai tanara (prea tanara) Lisa (vreo treizeci si doi de anisori). De tot hazul este faptul ca burlacul inrait Billy ii cere mana iubitei sale in mijlocul ceremoniei cu staif a inmormantarii  unui prieten bun, in timpul discursului sau privind relatia cu defunctul, la capataiul sicriului acestuia, spre stupefactia adunarii indoliate :).