Sirenele marcheaza intre ora 7 p.m si ora 7 a.m. ziua urmatoare, timpul legal pentru dezlantuirea dezmatului, pentru “curatarea generala” (precum traducerea de pe ecran). 12 ore pe an se deschide supapa de purjare a urii, violentei, invidiei, instinctelor criminale. Victimele sigure sunt cetatenii saraci, sau bolnavi, sau care nu se pot  apara singuri …sau de ce nu … mai bine pozitionati social, profesional, financiar … Suna ingrozitor, teoriile privind eutanasierea sau aplicatiile directe naziste  par “nevinovate” in comparatie cu cinismul “Parintilor Fondatori”, care considera ca “aceasta noapte a salvat America”.
Din pacate insa, o idee generoasa scenaristica este, cum spuneam, subtiata pe parcursul actiunii, nici regia slujind-o la nivel consistent, ca sa nu mai vorbesc despre prestatia actorilor ….una peste alta, mesajul si tensiunea se cam pierd in neant. Ba, la un moment dat, chiar atunci cand ritmul devine trepidant, cand fata in fata cu amenintarea mortii… pacifistii James Sandin si soata sa Mary macelaresc la randul lor sub impulsul suvoaielor de adrenalina ce par a li se scurge din trupuri… lucrurile scapa de sub control, logica schioapata si totul devine de-a dreptul hilar (chiar au existat chicoteli si rasete nervoase in public).
Daca vorbim de mesaj, sigur, el exista si este foarte grav, desi diluat si amorfizat. Orbirea natiunilor sub impulsul unor concepte induse, sub mantia unor religii noi-delirante … o nebunie religios-ideatica colectiva … acesta e viitorul? Mda, poate fi si acesta un viitor, daca nu deschidem ochii in prezent! Datoria de cetateni americani, datoria de cetateni ai lumii contemporane reprezinta viitorul … mai bun sau cumplit.
Ca mai mereu la acest gen de film – in mine se trezeste parerea de rau in fata ratarii potentialului unei idei generoase… nu o ratare totala insa, atata timp cat pelicula m-a tinut in scaun si m-a facut sa gandesc cu spaima si dezgust la posibilitatea ca omenirea sa se indrepte spre astfel de vremuri.
Interpretii nu s-au simtit in mod sigur confortabil in poveste, in roluri si pana la urma, in regia lui DeMonaco. Singurul actor care trece bine dincolo de ecran este Rhys Wakefield in rolul “Polite Leader”, perfid, pervers, criminal sofisticat si putred moral.