X-Men: First Class ii va incanta pe fani cu abundenta de trimteri la istoria personajelor lor preferate. Vor afla povestea lui Beast, vor explora dedesubturile relatiei lui Raven cu Magneto, vor vedea la lucru primul Cerebro si se vor amuza intr-un scurt moment Wolverine. De fapt, una din calitatile generale ale filmului e ca reuseste sa nu se ia prea tare in serios oferind spectatorului avizat suficiente momente comice. 
     Pentru spectatorii neavizati raman in picioare alte argumente pentru care pelicula isi merita timpul. Inainte de toate e foarte sprintena, alearga din anii ’40 catre criza rachetelor din Cuba, traverseaza America, poposeste in Argentina si Rusia si schimba de cateva ori limba in care ti se adreseaza. O face coerent si natural, spunand o poveste care se leaga foarte bine pana spre final.  Efectele speciale sunt de treaba, iti iau ochii in anumite momente, dar nu uita ca sunt in slujba unui scop mai inalt. Primele recrutari de mutanti adolescenti pompeaza o doza seminificativa de energie in film si sunt probabil modalitatea cea mai buna de a face cunostinta cu universul X-Men. 
     Micile imperfectiuni tin de coloana sonora (semnata de Henry Jackman) care nu pune umarul la reusita filmului, de cateva scapari ale scenariului in ultimele 20 de minute si de durata totala de vizionare destul de mare (peste 2 ore). Cel putin spre final am simtit ca lucrurile puteau fi facute un pic mai eficient. Slava Cerului insa ca X-Men: First Class a scapat de tratamentul la moda din zilele noastre: au omis sa-l puna la ingrasat in 3d. 
