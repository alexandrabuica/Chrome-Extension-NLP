S-a intamplat intr-o seara infiorator de calda de vara, sa ma indragostesc, din nou, de filmul romanesc… S-a intamplat intr-o seara ca, onorand invitatia la proiectia speciala pentru bloggeri a lungmetrajului “Felicia, inainte de toate”, in regia lui Razvan Radulescu si a Melissei de Raaf, in intimitatea salii Cinematecii Union, sa descopar un altfel de film detasandu-se de viziunile sumbre, intunecate si profund tragice ilustrate in pelicule autohtone precedente.
Desi nu abordeaza un subiect facil – conflictul intre generatii, instrainarea, alienarea nu sunt tocmai subiecte predilecte de comedie – talentul scenaristilor de a reda o poveste fara prea multa actiune, insa incarcata de disperare, exasperare, frustrare si conflicte mocnite, cu atata cursivitate si umor, comic de situatie si de limbaj, m-a facut sa nu simt cum au trecut cele 120 de minute.
Inca din primul moment o vedem pe Felicia, personajul principal, romanca stabilita in Olanda, aflata in ultima zi a vizitei la parinti in Bucuresti. Se pregateste sa plece la aeroport, vorbeste la telefon cu fostul sot, cu sora, cu o veche cunostinta, apoi din nou in Olanda, pleaca spre aeroport, conversatia continua cu soferul de taxi, cu mama care o acompaniaza, cu lucratorii din aeroport, cu tatal din nou la telefon, cu sora, cu o prietena, conversatii cu familia. Impropriu spus “conversatii” pentru ca majoritatea dialogurilor nu fac decat sa ne exemplifice o data si inca o data lipsa de dialog intre membrii familiei. Toti vorbesc, nimeni nu asculta.
Am redescoperit-o cu placere pe Ileana Cernat in rolul doamnei Mateescu, o mama agasanta prin limbaj si manifestari de iubire demonstrative, care in efuziunea de a se face utila uita insa sa mai ia in considerare chiar dorintele celor apropiati pentru confortul carora se zbate. Cu multa naturalete si expresivitate Ileana Cernat reda acel univers personal pe care doamna Mateescu si l-a creat, adaptat propriilor nevoi si frustrari, un univers in care membrii familiei, apropiatii sunt acceptati ca personaje principale insa se dovedesc, pe parcurs, doar pioni fara substanta si personalitate. Domnul Mateescu – Vasile Menzel exceptional intr-un rol savuros si tragic, Felicia, Iulia, sora Feliciei, Maarten, fostul sot al Feliciei, Marc nepotul, prezenti fizic sau doar in conversatii sunt, pe rand, personajele principale fata de care doamna Mateescu isi manifesta afectiunea insa, pe rand nevoile, manifestarile si dorintele acestora sunt ignorate sau respinse cand intra in contradictie cu “codul de conduita” al acesteia.