Care dintre iubitorii filmelor de animatie i-ar putea uita pe popularii locatari ai Gradinii Zoo din New York care ne-au incantat cu aventurile lor anii trecuti? Umorul, farmecul si inteligenta le-au creat locuri speciale in inima spectatorilor si astfel o continuare a animatiilor de succes precedente era inevitabila si mult asteptata.
Avand ca inspiratie acelasi motto celebru al lui Ralph Waldo Emerson “Viata este o calatorie, nu o destinatie“, dar bucurandu-se de beneficiile si artificiile 3D, Alex, Marty, Gloria si Melman, plictisiti de salbaticia continentului african si animati de dorul de “casa”, revin pe marile ecrane intr-o noua aventura ce ii poarta, de data aceasta, prin marile orase ale Europei.
Responsabili de crearea unei noi povesti de succes au fost aceeasi Eric Darnell si Tom McGrath care au dat viata primelor doua parti, carora li s-a alaturat Conrad Vernon (creatorul lui “Shrek 2” si “Monsters vs. Aliens”) iar ca scenarist a fost cooptat alaturi de Eric Darnell si Noah Baumbach incurajat de succesul avut cu “Fantastic Mr. Fox“.
Umana doar prin aspect si nici acesta in totalitate, aceasta Cruella DeVil cu accente de Edith Piaf, in uniforma de jandarm, cu atitudini de caine de vanatoare, ochi de otel si cu fixatii legate de decapitarea unui leu se lanseaza in urmarirea in intreaga Europa a bietelor animale.
Salvati pe moment de intalnirea cu un circ ambulant, eroii nostri isi fac noi prieteni in persoana unui jaguar sexi Gia (Jessica Chastain) care il face pe Alex sa simta primii fiori de amor, un leu de mare vulnerabil, naiv si inimos numit Stefano (Martin Short) care ii adopta instantaneu pe fugari si un tigru siberian blazat Vitaly (Bryan Cranston), cel mai reticent si mai greu de convins de bunele intentii ale intrusilor.
Si, cu toate ca in fiecare moment se simte presiunea declansata de urmaritoarea fara somn si fara mila Chantel DuBois, mai mult decat in precedentele animatii dragostea pluteste in aer si ii poarta in pasi de dans pe sarma pe Melman si Gloria, le da elan in salturi trapeziste pe Alex si Gia, ba chiar il atinge incurabil si pe King Julien XIII (Sacha Baron Cohen) care isi traieste iubirea romana alaturi de Sonya, ursoaica muta care merge cu tricicleta (asta pana o schimba cu un Ducatti la sugestia noului iubit).
Fortati de imprejurari dar si din dorinta de a-si impresiona noii prieteni, eroii nostri pun bazele unui spectacol de circ de succes, in stilul Cirque du Soleil, cu care ajung in Roma, Londra si in final in New York. Se vor simti din nou “acasa”, odata ajunsi la destinatie? Ei bine asta ramane sa descoperiti singuri….
Exista multe aspecte minunate si amuzante in acest film, fete si trairi noi pentru cei patru eroi despre care credeam ca am aflat tot si dragostea care ii anima este doar una dintre ele. Farmecul si magia  spectacolului de circ este impresionant, uimitor in realizarea 3D, spectaculos si stralucitor prin culoare muzica si acrobatii.