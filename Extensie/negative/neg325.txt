Indiferent de cauze, filmul livreaza momente comice nascute din interactiunea fratelui lui Nick si a iubitei acestuia. Daca tot am ajuns la personajul ei, merita deschisa o paranteza. Chica latina nascuta la Miami, dar cunoscuta mai degraba pentru un rol din telenovela Prisonera, Genesis(!) Rodriguez e genul de aparitie care-i va pune pe domni la regim. Cat timp ea e pe ecran, cu decolteurile presante si echipamentul ei din latex, nu-ti mai vine sa te atingi de popcorn sau bautura racoritoare. Sunt sigur ca topurile de frumusete o vor retine. La fel si producatorii. 
   Cam acesta e si singurul plus al peliculei: e fatos. Sam Worthington ii bate constant in utlimii ani pe conationalii sai din Down Under (Eric Bana si Russell Crowe) in topurile barbatilor cuceritori, Genesis e hot, si pana si Elizabeth Banks, in rolul negociatoarei cu constiinta incarcata, arata ca dupa un somn de frumusete pe cinste. Deci filmul are sanse sa se vanda binisor. Mai departe insa, povestea are gauri de tot felul, de la cum nu bate nicio briza la etajul 21 sau cum negociatoarea nu are nicio tehnica de negociere si pana la un final tras de par dincolo de orice limita (nu devoalez ca sa nu va stric surpriza). Regizorul nu indrazneste nicaieri nimic si se bazeaza doar pe cateva filmari ale golului de la picioarele lui Nick, insa umorul da efecte adverse si taie din tensiune. Interpretarile n-au greutate, Kyra Sedgwick si Ed Harris apar pasager, iar finalul o sa le aminteasca cinefililor de un film mult, mult mai bun, Inside Man-ul lui Spike Lee. 
Filmul este modest,slab si putin obositor.