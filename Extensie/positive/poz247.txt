Mi-a facut multa placere vizionarea acestei mici perle frantuzesti. Din cateva motive!
Primul si cel care m-a determinat catre niste aranjamente speciale pentru a-mi asigura timpul necesar pentru a onora invitatia de la IndependentaFilm, a fost acela ca am crescut acasa in ritmul sprintar al masinutei de scris a mamei mele, o dragalasa “Erica” portabila! La care in anii liceului am avut permisiunea sa-mi scriu “creatiile poetice” si sa-mi perfectionez digitatia si viteza. :) Si trebuie sa va povestesc, caci sunt convinsa ca multi habar nu aveti de asa ceva, ca in anii aceia dinainte de ’90, trebuia sa-ti declari masina de scris si sa duci la Militie, anual, specimen de text dactilografiat :). Prin urmare, amintiri dulci si amintiri amare.
Al doilea motiv a derivat din acela ca “iata! Inca o poveste cu parfum de epoca!” Si bineinteles al treilea motiv… daca tot am vorbit de parfum, apoi chiar un parfum frantuzesc!
Un film care a debutat cu imagini inspirate animate si cu o muzica sprintara.
O poveste despre acele mici furnici, secretarele dactilografe, fara de a caror munca calificata, devotament si disciplina, niciun succes in afaceri nu ar fi fost vreodata posibil.
O poveste despre atitudinea si determinarea unei tinere dintr-un sat din Normandia, de a pleca din satul natal, din pravalia tatalui ei, pentru a aplica la un post de secretara la oras. Rose Pamphyle, magnetic atrasa de masina de scris din pravalia sateasca, un Triumph (marca redutabila in acel deceniu ‘6 al secolului trecut :) ),  invatase sa atace cu drag, cu curaj si mai ales cu hotararea celor doua degete puse la bataie, clapele obiectului fermecat!
 Povestea incantatoare, cursiva, calda, plina de momente induiasatoare , plina de momente comice, se incheaga si evolueaza si previzibil si imprevizibil, dar oferind spectatorului caractere complexe si bine conturate si mai ales, parfumul si detaliile construite cu multa aplecare, a unor timpuri si a unei societati nu de mult iesite din anii razboiului si atat de dornica sa se modernizeze.
Si bineinteles, o poveste de dragoste infiripata intre cei doi tineri, Rose si Louis, sub obladuirea familiei Taylor si a tuturor celor in jur. Ambitiosi amandoi, purtand amndoi cate ceva greu de suportat in background (ea – dezacordul tatalui, raceala si indepartarea acestuia … el – amintiri dureroase din timpurile luptei in Rezistenta, dar si o iubire pe care nu o poate uita) … insa, veti vedea, totul e bine cand se termina cu bine (nu se putea altfel) si Rose castiga titlul de campioana internationala la concursul din Statele Unite. Si pentru ca … “American for Business, French for Love”  ni se spune, iubirea invinge!
De exceptie costumele, machiajele, ambientele create, scenele de masa ale concursurilor, cinematografia semnata de Cgaillaume Schiffman si coloana sonora sub semnatura lui Robin Coudert si Emmanuel D’Orlando. Bine alese pe aceasta coloana piese dintre care va ofer.