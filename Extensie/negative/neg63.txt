Sa ma ierte Dumnezeu, dar eu chiar nu pot sa-i mai inteleg pe unii cineasti americani, in stare sa urce cu mare truda si talent pe cate o culme exemplara a celei de-a saptea arte, pentru ca mai apoi, cu multa autonepasata dezinvoltura, sa coboare stacheta la cel mai „popular” nivel. Cum a putut Ron Howard, castigator al unui Oscar in 2002 pentru „A Beutiful Mind” sa faca acest The Dilemma, dupa cativa ani in care s-ar fi presupus o acumulare profesionala pozitiva! Pentru ca piata cere acest nivel „saracut”? Ma rog, aceasta ar putea exprima un raspuns, dar macar daca am fi beneficiat de o „facatura” mai reusita, de ceva umor, de ceva gaguri mai cu spuma… ce sa zic… de ceva incat sa nu-mi fie jena pentru obrazul profesional al lui Howard.
Si hai sa nu dau vina numai pe el, vina si-o imparte in masura egala cu scenaristul Allan Loeb, pentru ca acesta din urma ar fi putut incropi din ideea acestei „comedii bufe”, un script mai logic inchegat, cu o dramaturgie mai bine gandita, cu un ritm egal sustinut cap-coada si intradevar – cu umor. Pentru ca, cu mult umor ar fi trebuit tratata tema prieteniei dintre doi tipi americani maturi ramasi ancorati in comportamentul si mentalitatea nivelului de colegiu, nedepasita in contemporaneitate – nici la nivelul abordarii afacerilor, nici la nivelul relatiilor sociale sau de dragoste si familie. Acestia doi – Nick si Ronny sunt jenant de „pusti”. Iar atunci cand Ronny descopera tradarea Genevei – sotia prietenului sau, combinata amoros cu un super-barbatel tatuat la greu, relatiile cuadrulaterului dintre protagonisti (plus Zip – amantul fatal) penduleaza „dilematic”: a dezvalui sau a nu dezvalui „marele adevar”, a fi loial prieteniei sau sa inchizi ochii. Filonul de umor este autentic, „de cat timp este nevoie ca sa cunosti pe cineva?” :), dar nu este exploatat pe masura ofertei, abia pe ici pe colo razbat ceva accente de haz care iti trezesc zambete firave. Doar scena  spre finalul filmului – din „cercul familiei”, un veritabil moment de „comedia dell’arte”reuseste sa canalizeze „catarsisul” si fiecare interpret se aseaza pe locul cuvenit din algoritmul dezmembrat al povestii.