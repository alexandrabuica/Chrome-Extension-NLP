“Seabiscuit” ecranizează povestea reală a calului cu acelaşi nume, probabil cel mai important cal de cursă al anilor ’30-’40. Filmul urmeşte căderea și revenirea spectaculoasă a lui Seabiscuit și ridicarea sa ca model de speranță al perioadei Marii Depresii.
Născut în 1933 și antrenat pentru a deveni cal de curse, Seabiscuit este vândut la doi ani de către proprietarul său, în urma rezultatelor slabe și a dificultății de a lucra cu el.
Calul este cumpărat de antreprenorul Charles Howard pentru 8.000 $ și începe antrenamentul cu Tom Smith, cunoscut pentru metodele sale neortodoxe de antrenament.
Acesta reușește să îl implice pe Seabiscuit în luptă și alături de jocheul Red Pollard obțin rezultate pozitive în ciuda trecutului slab al calului și al faptului că Pollard era orb la un ochi (lucru aflat mult mai târziu). De altfel atât povestea lui Pollard, cât și a antreprenorului Howard sunt demne de filme separate.
Urmează o serie de accidente grave atât ale calului cât și jocheului, iar apoi Seabiscuit revine în luptă, concurând în cele din urmă împotriva lui “War Admiral”, cel mai bun cal de curse de la acel moment. Avea să fie cunoscută drept cursa secolului. Finalul îl vezi urmărind filmul. :)
Iar dacă nu ai răbdare, aceasta este înregistrarea cursei din 1938.
Pelicula este impresionanta si deosebita.