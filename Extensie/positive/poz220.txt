Daca nu esti genul care cauta defecte cu orice pret, Horrible Bosses ar putea fi comedia de vara perfecta :)
Si daca ai probleme cu seful, invita-l si pe el la film. S-ar putea chiar sa va imprieteniti dupa aceasta experienta.
Horrible bosses este o comedie haioasa, cu situatii imprevizibile, glume "fara perdea" si comentarii rasiste, la care nici nu-ti dai seama cand trece timpul.
Responsabil de asta este Seth Gordon, un regizor care s-a ocupat mai mult cu seriale, dar si cu documentarele "Freakonomics" si "The King of Kong: A Fistful of Quarters".  Ideea, care trebuie sa recunosc ca e tare,  apartine scenaristilor Michael Markowitz, John Francis Daley, si Jonathan M. Goldstein
Am o singura plangere: mi-ar fi placut daca speculau mai mult zona “dark” si il ducea inspre comedie neagra sau chiar absurda. Dar nu va luati dupa mine, pentru ca oricum este un film R-rated.:)
Avem trei barbati de varsta mijlocie cat se poate de banali, a caror viata ar putea fi normala, dar nu ar avea sefii pe care-i au. Si pentru ca traim vremuri grele, niciunul nu-si permite sa demisioneze. Asa ca, mai intai in gluma, dupa aceea cat se poate de serios, hotarasc sa-si omoare sefii. Si pentru ca singura lor experienta in domeniul criminalitatii e serialul "Lege si ordine", apeleaza la un fost puscarias (Jamie Foxx incredbil de sexi) sa-i ajute sa-si puna planul in aplicare.
Totul se transforma intr-o aventura amuzanta iar lucururile isi gasesc rezolvarea intr-un mod neprevazut.
Adevaratele staruri ale filmului sunt insa sefii, care sunt impartiti in 3 tipologii diferite, si foarte bine conturate:
Kevin Spacey este "Psihopatul", un sef al unei companii multinationale, care isi trateaza oribil angajatii carora le pretinde supunere totala.
Este atat de sadic, malefic, arogant si lipsit de scrupule incat il intelegi perfect pe Nick de ce vrea sa-l omoare.
Jennifer Aniston este Nimfomana, Sefa lui Dale, intr-un rol cum n-ati mai vazut-o. Si chiar daca pentru majoritatea barbatilor hartuirea sexuala nu ar fi o problema daca femeia ar arata ca ea, Dale isi iubeste atat de mult viitoarea sotie, incat ar face orice ca sa scape de asalturile pe fata ale sefei sale.
Initial seful lui Kurt (Donald Sutherland) este seful ideal. Lucrurile se schimba rapid, cand ii ia locul fiul acestuia, Bobby un cocainoman kitschos si obsedat de sex, aka Incompetentul. Interpretat de Colin Farrell, dotat cu un fel de chelie si burta, pe care aproape ca nu-l veti recunoaste.
Am sa mai insist putin asupra soundtrackului, care mi-a placut destul de mult si care include piese ale unor artisti precum The heavy, Beastie Boys, The Ting tings s.a.
In rest, nu-l luati prea in serios, pentru ca asa cum zicea si regizorul intr-un interviu: "Realmente, filmul n-are niciun mesaj. E doar o comedie nostima, despre trei tipi care decid sa-si omoare sefii si care sunt clar depasiti de situatie, inca de la inceput."