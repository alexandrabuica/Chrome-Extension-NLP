The Astronaut’s Wife este un film care cu greu poate fi integrabil intr-o singura categorie. Este usor sa il consideram in categoria SF, pentru ca cheia de la care pleaca actiunea propriu-zisa este situat undeva in spatiu, la intalnirea cu o civilizatie extraterestra necunoscuta si invizibila, in cele din urma. Cu toate acestea, este un film mai mult unul de suspans-thriller si care, in ciuda unor momente bune, nu impresioneaza cu adevarat. Ceva lipseste. Chiar ma gandeam daca as fi vizionat un astfel de film daca lipseau cei doi actori principali, cei care aduc adevarata savoare filmului, impreuna cu Joe Morton, si anume Charlize Theron si Johnny Depp (un actor foarte bun, intr-un rol total negativ aici, fara discutie antipatic).
Daca prima parte a filmului poate fi privita ca film SF impletit cu elemente dramatice, ultima parte se transforma treptat, trecand prin genul thriller, ajungand la un adevarat film horror, conturat de visele lui Jillian, de sinuciderea prietenei sale si uciderea surorii, precum si de transformarile din corpul sau, unde gemenii implantati intr-un adevarat viol savarsit de Spencer sunt doar viitorii germeni extraterestri, urmasii celor din spatiu mai degraba decat ai sotului plecat in misiune in spatiu.
Johhny Depp si Charlize Theron nu sunt convingatori in rolurile lor, nu sunt cele mai bune roluri ale lor, iar Depp este chiar personajul negativ, putin pus in valoare si ne aflam inclusiv in fata unor efecte speciale bine realizate. Cu toate acestea, de multe ori scenariul lasa de dorit, nu este liniar si consecvent, iar aceasta dauneaza in final filmului, nefacand-ul un clasic al genului, ci doar unul mediu.