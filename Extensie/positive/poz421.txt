“The curious case of Benjamin Button” (în română “Strania poveste a lui Benjamin Button“) a apărut în 2008 sub regia lui David Fincher. Realizat parțial după nuvela cu același nume a lui F. Scott Fitzgerald, filmul deapănă povestea lui Benjamin Button, un om care se naște bătrân și moare copil. Un caz curios al unei vieți în care timpul se scurge invers.
Pentru Benjamin Button, timpul s-a scurs altfel decât pentru ceilalți: când s-a născut era un om bătrân și fără vlagă. Pe măsură ce anii au trecut, a întinerit devenind tot mai puternic. Asta până când a ajuns la mijlocul vieții și când firul destinului său sale s-a scurs înspre copilărie și mai departe. Finalul? Îl vei vedea în film.
Cu Brad Pitt în rolul principal și Cate Blanchett alături, bazându-se pe un scenariu excepțional, filmul a fost nominalizat la 13 premii Oscar, din care a primit 3.
Foarte interesantă perspectiva abordată asupra sensului vieții, măsurând invers timpul. Mi-a plăcut și modul în care s-a împletit povestea lui Benjamin Button care din bătrân devine tânăr, cu a lui Daisy, care din copilă devine femeie, mai apoi alunecând înspre bătrânețe.
2 destine paralele alunecând împreună ca într-o spirală, fiecare în alt sens. Se întâlnesc la mijloc.Filmul este frumos, deosebit. Merita vazut.
Stranie sau nu, povestea lui Benjamin Button este o profundă lecție despre ce poate însemna viața pentru fiecare din noi. Alături de “The Curious Case of Benjamin Button” ăți recomand să vezi și alte filme motivationale și de dezvoltare personala.


