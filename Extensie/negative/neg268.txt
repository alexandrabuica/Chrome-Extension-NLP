Oh, Doamne! Stiti expresia “cui pe cui se scoate”? Eu am auzit-o si mi-am zis sa fac un experiment in ceea ce o priveste. Ce ar fi ca dupa un film penibil ca “The Burrowers” sa adug un alt horror de mana a doua? Cine stie de unde sare iepurele?
Alegerea a fost simpla. “War Wolves” este o productie a canalului tv Sci-Fi care ne readuce in prim plan mitul varcolacilor. Interesant, nu? Acum, drept sa spun nu ma asteptam la un alt “Underworld” si ale lui efecte speciale. Dar nici la o catastrofa de gen care cu greu ar putea fi catalogata film de groaza sau, mai rau, science fiction. In cele din urma, bag seama, expresia potrivita este “cui pe cui se bate”.
Oameni buni, avem “wolves” in titlu. E ok, am inteles de ce. E cu oameni lup. Bun! De ce avem si “war”?! Poate sa ma edifice cineva (dintre cei care l-au vazut, daca au avut curajul si taria sa reziste pana la sfarsit)? Nu avem nici un razboi, singurul simulacru fiind in primle cinci minute cand o garnizoana a armatei americane este prinsa intr-o ambuscada de cativa oameni cu lentile de contact galbene (astia ar fi trebuit fi catalogati drept varcolaci. Si marmota…)
Nu-i musca, nu-i atinge, nu nimic! Doar trecem printr-un blank peste o perioada predefinita (sa zicem 6 luni) si aflam ca cei implicati in eveniment au parasit armata si isi continua existenta intr-un mod pasnic. La prima vedere! In fapt, toti au fost infectati cu “nu stiu ce” si se transforma incet, dar sigur, in lupi. Bun! Se insista mult pe personajul Lawrence/ Jake Gabriel (Michael Worth), participant la sedintele alcoolicilor anonimi, cel care este “alesul”.
Putea fi mai rau de atat? Schema cu “the chosen one” se aplica in general filmelor fantastice, nu “balariilor” ca “War Wolves”. Aflam ca trei gagici participante la misiune, printre care se afla si fosta iubita a lui Jake, il cauta intr-un mod agresiv pe acesta pentru a le conduce in noua existenta pe care o vor duce. Ca specie superioara! Off…
Omul lup e o gluma! Avem cateva aparitii, care starnesc rasul, ale unor asa-zisi monstri. Cateva lentile de contact, dinti falsi din plastic (aveam si noi dantura de vampiri in scoala generala) si un machiaj special pentru serbarea de la gradinita a celor mici ar trebui sa sperie spectatorul. Penibil e putin spus!
Nu avem parte de transformarile obisnuite ca, deh, nu e buget pe masura. Atunci de ce v-ati mai apucat sa produceti un film ca acesta? Stiu! Sa ne enervati un pic. Singurele personaje cu replici decente sunt cele ale veteranilor porniti in cautarea “posedatilor”. Dar nici acestia nu pot ridica de la podea un film care a murit din fasa. Sunt trist! Am pierdut timpul!
P.S. Am o idee. Ce ar fi sa mearga Dan Diaconescu sa propuna celor de la Sci Fi un film de gen produs la noi. “In cautarea Elodiei” suna bine?! Camerele sunt deja disponibile la OTV. Actorii sunt cei prezenti in studio seara de seara. Am iesit ca nu mai suport!