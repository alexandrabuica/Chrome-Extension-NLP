Avusesem sansa de a-l evita, la sfatul unui prieten, chiar daca la timpul lui parea atragator, mai ales datorita prezentei pe esafod a Alyssei Milano. Dar cum un rau nu vine niciodata singur… Intr-o seara, lovit de o lene crasa, dar si de o oboseala asisderea, refuzam sa ma deplasez dupa telecomanda DVD Playerului si priveam “prin televizor” un film pe care il mai vazusesem de cateva ori, cu Van Damme in perioada lui de glorie. In acelasi timp imi vegheam ingerasul cum doarme linistit in patut. Iar cand somnul parea o varianta plauzibila, incepe “Patologie” pe un alt post.
Vazusem de nenumarate ori posterul filmului asa ca, personajul principal, interpretat de Milo Ventimiglia (“Cursed”, “Rocky Balboa”) imi era familiar. Va dati seama cat de bun este daca, desi aparut in aprilie 2008, este deja pe micile ecrane in Romania! “Filme noi! Filme noi! Uraaaa!” striga cei din televiziuni. Si totusi, asa cufundat in pat, mi-am zis ca daca nu-l vad acum nu se va intampla niciodata! Asa ca…
Tanarul de care spuneam este un doctor de viitor care are nesansa de a fi investit intr-un spital in care gaseste o gasca de colegi, care ar putea fi caracterizati cel putin ciudati. Acestia il “imbie” sa intre in clubul lor dezinvolt care se ocupa cu… crima. Nu e de ajuns ca toti sunt legisti (afla cauzele mortii dupa ce fac autopsia) ei au nevoie de o provocare a “geniului” lor bolnav. Asa ca, periodic, fiecare din cei implicati, ucid prin diverse metode, ceilalti primind astfel provocarea care ii “duce mai departe”. Next level! You know?!
Personajul principal este cooptat in grup, cu ajutorul unei gagici dezinvolte (Lauren Lee Smith – “An American Carol”), iar acesta se descurca destul de bine ucigand, la randul sau, cu sange rece. Droguri, provocare, sex… o noua viata pare ca l-a acaparat!
Filmul este urat, dezamagitor, frustrant, enervant, plictisitor,
ridicol, mediocru, slab, jalnic, groaznic, scandalos, prost, obositor si penibil.
Uita insa ca o are pe sexoasa Alyssa Milano de prietena. Iar cand aceasta intra in peisaj apare riscul ca “noii sai prieteni” sa il dea de gol. Iar “eroul” nostru numai asta nu-si doreste! Asa ca urzeste un plan prin care sa scape de amenintarea care planeaza asupra-i. Le intinde o capcana (lasa gazul deschis in morga unde isi faceau de cap) si reuseste sa scape de majoritatea. Totusi, cel mai rau dintre ei, doctorul Jake Gallo (Michael Weston – “The Dukes of Hazzard”) reuseste sa supravietuiasca, si cum era normal, doreste sa se razbune. Ii ucide prietena (de abia, pe masa de la morga reusim sa o vedem nud pe Alyssa) dar rateaza cand vine vorba de “amicul” sau, gasindu-si el moartea prin aceeasi metoda pe care i-o aplicase fetei. Pe final va sfatuiesc sa faceti ca mine! Numai in caz de urgenta sa priviti asa ceva! Este plin de faze gretoase, cu cadavre spintecate, neintamplandu-se altceva in afara de ce v-am divulgat! Iar timpul este atat de pretios in ziua de azi incat cel mai bine ar fi sa nu-l risipiti.