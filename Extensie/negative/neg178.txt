Nici pe mine nu ma intereseaza vorbaria, dar cam asta se intampla in “Edge of Darkness“. Actorii vorbesc si ameninta ca se vor opri din vorbit, dar dialogul este de neoprit, plictiseala este otrava acestui film, iar antidotul este iesirea din sala de cinematograf.
A fi tatal unei fice rapite, ucisa sau torturata este mare bataie de cap, dar meserie profitabila la Hollywood. Se plateste bine. De aceasta data, alta fata, alt tata, alt scenariu, alt regizor, alta viziune “proprie”.
Adaptat dupa o mini serie BBC de 6 episoade care poarta acelasi nume, remake-ul este regizat de Martin Campbell, care are “Casino Royale” in cv. Astea se numesc pretentii. De vina este scenaristul acestui film care se pare ca a avut un tic verbal cand s-a pus la masa sa tasteze replici. “It’s classified”. Dupa jumatate de film in care absolut nimic nu se intampla, iti gasesti un hobby relaxant si amuzant in a numara de cate ori este rostit acest “it’s classified!”. Cert este ca totul este classified. Chiar si vizionarea filmului care din trailer arata a “Taken”, dar in realitate filmul sta cu usile inchise si paza la intrare. Pentru ca e classified.
Filmul este jalnic, groaznic, scandalos, prost, obositor si penibil.
Practic, el rezolva tot ceea ce nu poate fi rezolvat. Are legaturi pana sus de tot, adica guvernul american, care este in cardasie cu compania lui Danny Houston, care joaca rolul personajului negativ, directorul companiei malefice care este dispus sa faca orice ca sa iasa din aceasta incurcatura.
Edge of Darkness pare un iad in care moartea survine in urma plictiselii vorbariei, un iad in care toata lumea nu face decat sa vorbeasca.
Am fost putin dezamagit dar asta e. Nimic nu e perfect, dar banii ar fi putut fi investiti mai cu cap! :)