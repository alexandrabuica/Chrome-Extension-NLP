Admiratia regizorului Gore Verbinski pentru western nu mai este un secret pentru nimeni mai ales dupa succesul repurtat anul trecut de oscarizatul “Rango”. “The Lone Ranger” s-a nascut din parfumul vestului salbatic combinat cu atmosfera “Piratilor din Caraibe”, totul amestecat bine cu efecte speciale specifice tehnicii moderne, la care s-a adaugat cel mai suav, comic inconfundabil  ingredient : Johnny Depp.
Astfel am ajuns sa vizionam un film de vara, usurel, antrenant, cu actiune si umor, cu actori care sa-i garanteze priza la public, mare parte din sperantele de success fiind legate de Johnny Depp si al sau Tonto mai mult decat de omul cu masca -  Armie Hammer.
Filmul debuteaza in 1933 cu un Tonto prea batran pentru a i se mai preciza varsta, demn urmas si reprezentant al indienilor anilor 1800, depanand povesti unui copil costumat precum Calaretul Singuratic. Suntem transpusi inapoi in Texasul anului 1868 pentru a fi martorii transformarii lui John Reid (Armie Hammer), faimos avocat de la oras, admirator al lui John Locke, cu ambitii de a avea influenta civilizatoare la frontier, in justitiarul vestului salbatic.
Trecem apoi prin scene generatoare de conflict, cei buni sufera, unii dintre cei dragi mor altii sunt tinuti captivi, trecutul apasator intuneca si tulbura prezentul, iar personajele negative isi arata adevarata fata.
Remarcabila este Helena Bonham Carter in rol de matroana, “echipata” cu un picior de fildes care se transforma, la nevoie, intr-o pusca pe cinste, o aparitie incantatoare, expresiva, cu calitati actoricesti insuficient exploatate de firul narativ.
Armie Hammer este fermecator, imprumuta din umorul lui Depp in abordarea personajului sau dar este prea bland si neconvingator in transformarea sa. Probabil “fratelui” sau din film – seriful Dan (James Badge Dale) i s-ar fi potrivit mai bine rolul de justitiar, dar aceasta este doar o parare.
“Raii” principali insa sunt perfecti, atat Latham Cole (Tom Wilkinson) om de vaza al comunitatii, viciat si ambitios pana la absurd, disimuland o preocupare sporita pentru progres si civilizatie cat si ticalosul canibal Butch Cavendish (William Fichtner). Din pacate Barry Pepper in rolul Capitanului J. Fuller este neconvingator, parte datorita interpretarii, parte datorita structurii personajului.