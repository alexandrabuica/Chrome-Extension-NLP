In Real Steel , Hugh Jackman este Charlie Kenton, un fost luptator care a pierdut sansa de a deveni campion cand boxul intre oameni este interzis, asa ca el va deveni antrenorul robotilor care se vor lupta in ring. Dar aroganta si incrancenarea cu care incearca sa mascheze esecul, nu il fac decat sa piarda de fiecare data. 
Falit, dar dornic sa demonstreze ca mai poate fi campion, de aceasta data prin intermediul masinariilor de o tona, Charlie nu viseaza decat la o lupta care sa ii aduca titlul mult ravnit. Intre timp, el este nevoit sa se confrunte cu o alta problema: dupa ce moare fosta sa sotie, el este nevoit sa il ia in custodie pe fiul sau Max (Dakota Goyo), despre care nu mai stie nimic inca de la nastere, nefiind interesat de cresterea lui. 
Robotii din film sunt cu adevarat impresionanti, atat prin statura, cat si prin miscarile lor. Pentru ca acestia sunt coordonati de oameni, realizatorii filmului au fost foarte atenti ca miscarile si gesturile lor sa fie foarte bine realizate.
Real Steel  este un film antrenant, dar emotionant in acelasi timp, care ofera adrenalina, actiune si o poveste sensibila, asa ca atat publicul feminin cat si cel masculin vor avea cu ce sa rezoneze. Si pentru a va bucura in totalitatea de scenele de lupta fabuloase dintre roboti, merita vazut la cinematograf, filmul este fermecator.
