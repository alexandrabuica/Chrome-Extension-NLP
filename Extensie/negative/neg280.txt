De obicei sunt destul de acid cand gasesc pelicule promovate extrem si matur cu ele pe jos astfel incat voi sa fiti castigati si sa nu va pierdeti aiurea o ora si jumatate din viata. Acum procedez altfel. Mergeti in cinematografe si vedeti acest “Halloween II” numit initial “H2” si care, probabil, va aparea in Romania drept “Halloween 2”. Va veti convinge cu ochii vostri cum regizorul Rob Zombie, omul cu un nume potrivit pentru filmele horror, da cu bata in balta la modul “grande” in a-si continua pelicula “Halloween” din 2007.
Ramasese ca Michael fusese ucis de Laurie, dar, dupa cum stim cu totii, niciodata sa nu spui niciodata cand vine vorba de monstrii psihopati. Myers se ridica din propria cenusa (nu va faceti griji, nu veti afla cum) si pleaca din nou in urmarirea lui Laurie, ajunsa intr-un spital.
Aici, normal, omoara tot ce intlneste in cale. Nu ne sperie deloc, iar asta e “de groaza”. Vedem aceleasi miscari cunoscute, cu Myers mergand linistit, domol si infigand cutitul de nenumarate dati in victimile sale. Totul pe un fundal muzical grav, care, cica, ar trebui sa ne ridice tensiunea. Nu se intampla! Ramanem inerti! De abia dupa jumatate de ora incepem sa realizam ca filmul nu are pic de intriga. Dar deloc! Sunt doar multe scene de dialog fara rost, impartite de alte crime ale “eroului” in drumul sau catre sora lui, Laurie. Jalnic si deranjant modul de infiltrare a viziunilor. Nu inteleg rostul calului alb (explicatia din debut o uitam dupa 3 minute) si nici fantomaticele aparitii ale mamei lui Michael. Sa mai amintesc de prezenta monstrului in tinerete, cand era un baietel dragut cu plete gata sa-si incepa “cariera”?!
Si, ca filmul sa depaseasca penibilul, se introduce in scena un alt personaj al filmului din 2007, Dr. Samuel Loomis (Malcolm McDowell – “Doomsday”). Acesta, supravietuitor al crimelor din noaptea de Halloween descrisa in filmul initial, a reusit sa scrie o carte despre “diavolul” Michael Myers. Una destul de controversata, mai ales ca pare a-l promova pe ucigas. Prezenta doctorului este inoportuna, fiind la fel de plictisitoare ca restul filmului.
Singura scena aparte este cea din final cand personajele interactioneaza. Cine iese in viata, ramane sa vedeti cu ochi vostri. Stiu, oricum il veti vedea. Asta nu ma impiedica sa-l cataloghez catastrofa si sa va recomand alte filme de groaza din 2009. “My Bloody Valentine” sau “Friday the 13th” dau clasa acestui “Halloween 2”. Si nu, nu sunt rautacios cu filmele comerciale. Acesta chiar este un gunoi!