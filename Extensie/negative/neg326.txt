 Dar acestea sunt doar cateva detalii care nu schimba impresia generala, una care lasa serios de dorit. Nu suntem in cinematografie, ci intr-un shooter cu un pustan la butoane. Selene e visul dintr-o camera murdara de adolescent in care abia mai intra un pic de lumina pe fereastra. Invincibila, imbracata in negru mulat de sus pana jos, Selene se plimba prin ploaie si intuneric, prin tot felul de decoruri saracacioase, impartind in stanga si in dreapta portii generoase de cartuse, lame ascutite si lovituri violente. 
   Cgi-ul nu convinge in totalitate, mie inceputul filmului mi-a adus aminte de nefericitul Ultraviolet, iar povestea este inghesuita cu forta in primul sfert de ora pe post de introducere. Aflam ca acel “si au trait fericiti pana la adanci batraneti” cu Selene si Michael nu s-a mai petrecut fiindca oamenii au descoperit prezenta vampirilor si varcolacilor si s-au decis sa treaca la o purificare (suna a X-Men) filmata in stil mockumentary cu nitrat de argint si ultraviolete. Iar dupa 12 ani de criogenie Selene se trezeste la viata. Are un copil  - prodigiosul viitor salvator al lumii – si un rival de temut in savantul dereglat care se viseaza stapan peste… Nu e foarte clar peste ce, pentru ca oamenii sunt cvasiabsenti din Underworld: Awakening. In rest: cantitati din ce in ce mai mari de sange si sticla care ajung, gratie tehnologiei, din ce in ce mai aproape de retina spectatorului. De aici si avertismentul IM, interzis minorilor, cu care filmul incepe. Finalul deschis nu le da scenaristilor batai de cap pentru o eventuala si sperata continuare… Inca una.
