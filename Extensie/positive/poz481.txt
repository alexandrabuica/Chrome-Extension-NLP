Inconfundabilii şi emblematicii fraţi Jake (John Belushi) şi Elwood Blues (Dan Aykroyd) au luat naştere într-un skit al emisiunii Saturday Night Live de prin anii 1970. Îmbrăcaţi în costum negru, pălărie neagră şi ochelari de soare, aceste personaje au prins o viaţă proprie şi prin ele The Blues Brothers, regizat de John Landis (Animal House, Trading Places), a devenit nu doar cel mai reuşit film lansat de SNL dar şi un clasic între filmele cult. 
Steve The Colonel Cropper, Donald Duck Dunn, Murphy Dunne, Willie Hall, Tom Bones Malone, Lou Blue Lou Marini, Matt Guitar Murphy şi Mr. Fabulous însuşi, Alan Rubin. Iar printre încântătoarele numere muzicale apar o suită de vedete surpriză cum ar fi Twiggy, Frank Oz, Steven Spielberg şi John Candy. Jake şi Elwood figurează că frontmeni în formaţie, însă, deşi nu sunt nişte muzicieni grozavi, nici nu pretind a fi, scopul lor prim fiind punerea în valoare a unor artişti consacraţi ai muzicii blues, soul, r&b şi gospel; ei obţin eticheta de cool nu pentru că ar fi nişte personalităţi extraordinare ci prin pura asociere cu aceste mari valori.
Pe lângă fondul sonor care a câştigat trei premii Grammy cu piese precum Shake Your Tail Feather, Think, Minnie the Moocher şi Everybody Needs Somebody to Love, remarcabile mai sunt urmăririle şi cascadoriile auto: cadre după cadre de ciocniri şi propulsări în aer pur simplu spectaculoase atât pentru vremea la care a apărut filmul cât şi pentru zilele noastre. Nu poţi urmări scena în care poliţia ajunge să îi urmărească pe (anti)eroi cu maşina prin toate magazinele dintr-un mall fără să te întrebi cât a putut să coste o astfel de producţie (38 de milioane de dolari, apropo!). Acţiunea capăta un caracter de animaţie, mai ales după ce cei doi supravieţuiesc o serie de explozii la mâna maniacalei Fisher. Dar publicul nu e deranjat, dimpotrivă, se lăsă purtat într-o lume semifabuloasa în care orice se poate rezolva cu bune intenţii şi cântece plăcute.
The Blues Brothers este un film care în niciun caz nu trebuie ratat; o combinaţie nemaiîntâlnită de comic, muzică bună şi cascadorii extreme care, urmărind-o azi, ne aminteşte nu doar de o vreme pre-CGI, dar şi de golul imens pe care l-a lăsat în urma tragica moarte a lui Belushi din ’82.
Filmul este bun, spectaculos si impresionant.