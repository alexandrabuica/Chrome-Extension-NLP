O comedie usoara, la limita penibilului, cu un puternic iz de Playboy. Se pare chiar ca filmul a fost facut cu scopul de a fi campanie de promovare a celebrului brand Playboy, desi am vazut unele mai interesante si cu “playmate”-uri mai simpatice si mai provocatoare. Subiectul filmului, cu o nuanta de umor, poate si usor rezumat in ceea ce scrie pe posterul oficial: dupa patru ani de coma, Eugene urmeaza sa isi reintalneasca iubirea din liceu…la paginile 95-97.
Doi prieteni adevarati sunt cu adevarat opusi: unul linistit si cu ganduri mari pentru viitor, cu o prietena statornica de aproape doi ani – este vorba de Eugene si altul imprastiat, dornic de aventuri cu vedetele Playboy si nebagat in seama de niciuna dintre fetele din liceu – Tucker. In clipa mult-asteptata a primei nopti de dragoste cu Cindi, Eugene cade pe scari si intra in coma profunda timp de patru ani, din care este trezit de o lovitura de bata de baseball de prietenul sau Tucker. Lumea s-a schimbat intre timp, liceul s-a terminat si Cindi a plecat in lumea larga. In clipa in care ii vede poza in Playboy, Eugene si Tucker pornesc in cautarea ei, pentru lamurirea situatiei ivite.
Cum spuneam, un film usor, fara valente nici macar in a reprezenta o comedie buna a zilelor moderne. Nici macar mult-laudatele vedete Playboy nu mai sunt ceea ce erau sau doar a fost alegerea regizorilor sa nu mai aduca atata nuditate in acest film, in care joaca in propriul rol pana si seful-suprem Playboy Hugh Hefner. Nu m-am prea amuzat, multe faze trase de par sau peste limita decentei, este un film de evitat.
Este un film prost, urat, jalnic, patetic si dezgustator.