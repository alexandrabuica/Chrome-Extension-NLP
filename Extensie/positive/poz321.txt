 Ceea ce ridica filmul este, fara nicio urma de indoiala, mana lui Soderbergh care experimenteaza aici cinematografic in nuante vintage. Povestea e doar un pretext, expediat in primele si ultimele minute, clasica imbarligatura a spionei careia sefii (de data asta privati) vor sa-i puna in carca o nasoleala, iar apoi sa o vaneze ca sa stearga urmele. Ce conteaza de fapt este executia. 
   Surdina de amortizor in care e lucrat, lipsa oricarui abuz sonor in scenele de lupta, coloana sonora instrumentala cu aer de euro-operatiune de spionaj de altadata, filmarile din color in alb negru si iar in color, vanataile cu aer naturalist de pe fata eroinei, opririle la Barcelona si Dublin, prospetimea cu care sare la bataie si amplasamentul camerei atunci cand Mallory se pune pe alergat, plus cele cateva replici ironice. Si uitasem, o distributie masculina care l-ar face gelos pana si pe Woody Allen, omul despre care se spune ca nu poate fi refuzat de niciun actor. Impart ecranul cu timpi din ce in ce mai scurti de la veteranii Michael Douglas si Antonio Banderas pana la Channing Tatum, Ewan McGregor si rising star-ul momentului Michael Fassbender. In concluzie filmul este bunicel, merita vazut.
