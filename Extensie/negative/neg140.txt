Citind inainte de vizionare synopsisul – nu m-am asteptat la prea mult de la aceasta productie, in ciuda numelor regizorului si mai ales distribuitilor :). Si bine am facut, pentru ca am fost scutita de o noua deceptie, care sa se alature celor anterioare pe care le-am acumulat.  Zic insa, ca e mare pacat de potentialul fiecaruia dintre cei implicati in acest film si mai ales de potentialul unei povesti ce putea sa aibe contururi mai precise si mai credibile,  mai realiste, ceea ce nu ar fi adus atingere standardului de comedie romantica in care se circumscrie.
Oglinda sa casnica in care isi reflecta mutrita necajita este tapetata de maxime si indemnuri intru viata de zi cu zi: „Curajul este stapanirea fricii, nu absenta acesteia”, „Nu judeca pe nimeni, inainte de a te uita la tine”, etc, etc – sfaturi psihoterapeutice menite sa indeparteze zilele rele sau a le transforme in zile bune. S-ar putea oare, ca aceste „zile bune” sa fie reprezentate de coabitarea cu Matty, de transformarea relatiei pasagere si limitat sexuale cu acesta, intr-o relatie de iubire? Hm, dar cine este Matty (Owen Wilson.)? Un baseballist pe mare val, cu fabuloase castiguri materiale, cu un apartament fastuos, un tip charismatic si prin urmare cu „N la puterea „n” cuceriri feminine, narcisist, stapanit de un puternic ego, de altfel „bunut” la suflet si in aceeasi masura „tampitel” la minte, cazut intr-o „inamorare onorabila” fata de Lisa.
Nu spun ca problematica tratata nu e interesanta, plina de omenie, de bun simt, etc, etc, dar maniera realizarii acestui film nu o pune in valoare, o superficializeaza,  o transforma doar in cateva partituri actoricesti – microrecitaluri mediocre (cu exceptia lui Nicholson si Hahn), slabe copii la indigo ale altor roluri interpretate de exemplu de Witherspoon si Wilson (de Rudd chiar nu am macar ceva a spune :)). Si pe ici pe colo, cateva zambete si hohote de ras, care vin atat de natural si se termina atat de rapid, incat nu-i pot face „vinovati” nici pe producatori, nici pe actori.