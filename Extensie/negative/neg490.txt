Singura furtuna care vine, este provocata de acest film, Babylon AD, film care a fost descris de insusi regizorul lui, Mathieu Kassovitz, a fi „stupiditate si violenta pura.” Daca ai o situatie ca aceasta, in care regizorul isi “lauda” filmul in asa hal, atunci ce sperante mai poti avea de la acest film ? Asteptarile oricarui pot depasi vertiginos de cifra 0.
Principalul motiv pentru care s-a ajuns la asemenea declaratii, este ca regizorul a avut numeroase neintelegeri cu studioul Fox, care s-a bagat in procesul creativ al productiei filmului, intervenind si modificand povestea filmului, care chiar avea o poveste de spus. Dupa cum se poate observa si in film, povestea este goala, asta numai dupa ce a fost inlocuita cu violenta, actiune si mult sange. Ultima oara cand m-am uitat la filme de actiune, stiam ca astea nu sunt singurle elemente care fac un film sa fie chiar bun. Din pacate Fox nu este de aceeasi parere. Singura intrebare pe care o am, este cam cum ar fi aratat filmul, daca nu s-ar fi schimbat atata ? Cu siguranta ca nu vom sti niciodata.
Vin Diesel se prezinta la datorie intr-un film in care joaca rolul unui mercenar, care trebuie sa livreze un „pachet” de undeva din Uniunea Sovietica la New York. Acest pachet, nici noi nu stim siguri, este ori o arma biologica, ori o figura mesianica, o Fecioara Maria moderna, care trebuie dusa la New York, pentru scopurile meschine a unor oameni care vor sa se foloseasca de ea. Impreuna cu o „maica” (Michelle Yeoh) a unei neo-biserci, Toorop (Vin Diesel) trebuie sa o duca pe Aurora in America, tara tuturor posibilitatilor.
Intr-un film cu o muzica cu versuri explicite, un Gerard Depardieu machiat cu ranga, dublat in limba engleza, si o aparitie mai mult „cameo”, Vin Diesel apare si el, numai ca fiecare replica a lui pare urlata. Babylon AD este povestea clasica a eroului suparat pe viata si pe intregul univers, dur si nemilos, care in cele din urma cu o portie potrivita de „inalbitor” se pare ca si otelul poate fi inmuiat si topit pana la starea de unt. El este eroul care apartine unei lumi, care acum este distrusa de razboaie, foamete si saracie, un exilat a carui existenta se intinde de pe o zi pe alta. Intr-o lume care traieste dupa codul „Live by the gun, die by the gun”, Babylon AD prezinta un viitor, in care tot ceea ce este mai urat, se adevereste. Tigrii sunt clonati, ba mai mult de atat, sunt clone la alte clone, ursii polari sunt impuscati, iar atentatele teroriste sunt la ordinea zilei.
Mathieu este un regizor francez, care cu greu se opreste sa nu impartaseasca putin din cultura franceza. O sa puteti observa cateva numere de parkour, un sport francez modern, ridicat la rang de sport national. Dupa cateva momente a la XXX, cu Vin Diesel in prim-plan, mai aflam cate ceva despre acest Toorop, care de fapt e baiat de fermier, si nu vrea decat sa se intoarca acasa in Statele Unite, sa traiasca la ferma lui, in liniste si pace.
In acest film care se murdareste cu influente din Johnny Mnemonic, I Robot si The Matrix, Babylon AD incheie in stilul primului Terminator, numai ca intre timp te intrebi ce s-a intamplat cu finalul exploziv al acestui film, care intarzie de tot, lasand in urma un gust acru, sec si uscat, care nu demonstreaza decat ca pana la urma regizorul l-a cam durut pe el undeva daca se alege praful si pulberea de acest film. In timp ce probabil Mathieu ar fi incercat o versiune similara la Children of Men, Fox a vrut doar „bataie”, asa ca l-a „batut” la cap pe regizor, care are si el ca toti o limita. A cedat, iar rezultatul poate fi vazut pe tot parcursul filmului.