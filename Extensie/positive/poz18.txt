Gravity este cel mai bun film realizat in 3D de la Avatar si arata ce poate sa faca aceasta tehnologie, care se preteaza perfect la o poveste science-fiction cu actiunea plasata in spatiu. Din punctul meu de vedere, acest film merita si trebuia macar sa fie nominalizat la Oscar pentru Best Picture, desi ma indoiesc ca are sanse reale, tinand cont de productiile excelente din acest sezon.  Gravity nu vrea sa ne ofere o lectie profunda sau de filososofie, ci pur si simplu ne arata atat beatitudinea cat si pericolul nemarginitului spatiu. La finalul filmului, nu m-am putut gandi decat ca am asistat la o calatorie unica prin spatiu, fie doar si una imaginara, dar aproape tangibila.
Regizorul Alfonso Cuaron s-a intrecut pe sine cu acest film care ne ofera o noua perspectiva asupra spatiului, cu o atentie remarcabila la detalii, de la modul in care se invart astronautii in spatiu, la cum se misca in interiorul statiilor spatiale. Camera trece brusc din interiorul castii purtae de Bullock in infinitul paradis al stelelor, cu o finete pe care numai un regizor desavarsit o poate dobandi.
Daca pana si astronautul Buzz Aldrin, al doilea om care a pasit pe Luna, s-a declarat uluit de film, atunci cine poate sa spuna ca Gravity nu este un triumf cinematografic si o dovada ca viitorul cinematografiei ne rezerva multe surprize placute.
Fara sa fie lungit, exagerat sau incarcat, Gravity arata o poveste despre cat de mic devine omul in fata puterii de neoprit a  Universului. Cucerirea spatiului de catre om ramane inca o aventura periculoasa, dar fermecatoare, asa cum o arata si Gravity, care se incheie cu o scena geniala, o oda adusa capodoperei lui Stanley Kubrick, 2001: Odiseea spatiala. In fata spatiului, omul inca este vulnerabil si fragil...

