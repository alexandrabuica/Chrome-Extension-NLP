“Adele”. Sex, iubire si pasiune … implicite si foarte explicite :).
Si acum sa trecem la lucruri serioase, desi serioase au fost si zisele de mai sus.
“La vie d’Adele – Chapitre 1&2” sau atat de frumos transpus ca titlu in limba engleza « Blue is the Wormest  Color » este un film construit cu mare intelepciune in ale vietii. Si cu mare intelegere a problemelor legate de deslusirea sinelui si identitatii tinerilor, de la descoperirea celei mai potrivite indeletniciri-profesiuni in viata – pe care sa o exerciti cu placere si cu daruire si pana la cautarea, descoperirea si asumarea identitatii sexuale.
Un film de mare sinceritate, care ne-o aduce in prim plan pe Adele, incepand din anul al doilea al liceului si continuand cu cativa ani dupa terminarea scolii si intrarea in profesiunea de educatoare-invatatoare.
Adele este o tanara de mare frumusete fizica (genul proaspat-dulce-linistit-meditativ), cu inclinatii deosebite pentru literatura … citeste si analizeaza cu un simt fin si echilibrat cartile studiate la cursuri .. si ma refer aici la Marivaux … carti care ii deschid ochii catre viata si care probabil sunt si un imbold catre deschiderea ei timpurie spre experiente sexuale. Experiente care insa nu reusesc sa ii umple golul din inima, dar care o imping sa isi exploreze sentimentele.
Acasa Adele are o familie de extractie simpla, mese imbelsugate … mancarea la loc de cinste … familia in jurul cinei … maniere cam nemanierate … se vorbeste cu gura plina, se bea vinul cu mancarea in gura … se ling degetele de urme de sos … se baga cutitul in gura pe post de furculita … resturile de mancare se sterg de la gura cu mana … si cam la atata se reduce mediul familial. Ah, ba nu, mai este un aspect educational incumbat in familie … copila trebuie sa-si aleaga o profesiune sigura, fara multa invatatura superioara, sa castige bani de trai cat mai curand posibil., fara sa-si iroseasca ani lungi pe bancile facultatilor.  Prin urmare … o familie cu care nu te poti sfatui … prietene si colege cu care nu poti discuta niciuna dintre problemele cu care se confrunta Adele: trezirea si cautarea exprimarii ei, cea care se simte cu adevarat, cea care este atrasa afectiv si sexual de catre femei, nu de catre barbati.
Si Adele, tanara care pare o fetita cu gura de bebelus, indrazneste… face primul pas catre o colega de scoala, insa greseste, pentru ca nu stie inca sa decodifice adevaratele semnale. Vine insa si momentul cand intra in anturajul fetei cu parul albastru, aceea care ii captase mai demult atentia, aceea alaturi de care va invata ce inseamna iubirea si pasiunea cu care se pot iubi doua fiinte, indiferent daca relatia este traditionala, intre un barbat si o femeie, sau de alt fel – intre doi barbati sau intre doua femei. Invata sa se defineasca prin aceasta relatie, prin placerea de a se contopi in dragoste cu iubita sa … Adele lucreaza cu placere in gradinita apoi in cursul primar, cu copii pe care ii iubeste si carora li se dedica cu atentie. O profesiune de dascal izvorata dintr-un suflet tanar si cald si o minte bine pregatira pentru aceasta devotiune. Emma picteaza … si primeste “cu mult merit” ofranda iubirii si atentiei neconditionate a Adelei Dar ca in orice relatie, apare gelozia, se fac simtite diferentele de clasa sociala, de intelect, de preocupari, de anturaj.
Studenta la “arte frumoase” devenita mai apoi pictorita Emma, apartine unei familii aflate pe o scara sociala mai inalta … a beneficiat de o educatie mai completa, are preocupari artistice si intelectuale elevate si o activitate care o prpulseaza in viata boema unde o reintalneste pe fosta ei iubita (si mentora probabil), astfel incat ceva se clatina in structura cuplului Adele-Emma. Niciuna dintre ele nu pune insa pe masa cartea sinceritatii. Pe de o parte Adele isi exploreaza sporadic potentele bisexuale alaturi de un coleg de munca, iar pe cealalta parte, Emma reintra in anturajul “fostei”.  Si urmeaza explozia, ruptura, la fel ca intr-un cuplu obisnuit. Cu egoism si cu agresiune verbala ascutita, Emma – barbatul – capul familiei – isi da afara “din casa ei” iubita. Adele cerseste iertarea … in zadar. Si la distanta de cativa ani, Adele continua sa planga si sa spere in impacarea cu Emma, fara de care nu se simte implinita si iubita. Zadarnic, pentru ca Emma a ridicat un zid … s-a rupt total si rece de Adele, se simte perfect in noua ei familie, alaturi de “sotie” si de fetita acesteia.
Dar … dintre cele femei prinse in aceasta experienta edificatoare de viata, nu mentorul se afla pe treapta superioara, nu Emma, ci eleva, Adele, care a stiut sa invete, sa se exprime, sa-si asume identitatea, sa sufere, dar si sa devina o persoana puternica.
Léa Seydoux, interpreta Emmei, reuseste sa ne transmita cu preaplin un caracter aparent de catifea, dar dur, egoist, instabil, rece si lipsit de emotie adevarat.
Filmul acesta abunda in scene de sex explicit , scene lungi, aproape in timp real, dar care mie cel putin nu mi-au produs refuz estetic si mai ales moral si nicio scanteie de pudibonderie si daca m-am intrebat de ce? raspunsul poate fi acela ca nu fac rapel de la bunul gust si slujesc exemplar scopului intelegerii emotiei si profunzimii sentimentelor dintre doua fiinte umane care se iubesc.
Cinematografia semnata de Sofian El Fani creaza o lume vie in care evolueaza Adele si Emma si picteaza superbe tablouri  in care se impletesc firele de par, gurile, contururile si trupurile celor doua protagoniste, subliniind plastic si estetic sexualitatea profunda si emotionanta.
I Follow Rivers, perfecta aceasta piesa.
Trei ore de vizionare pe care nu le-am simtit scurgandu-se cu greutate.
Un film care iti lasa un gust infinit de tandrete… un bagaj experimental valabil pentru orice tip de cuplu, un bagaj cu care poti merge mai departe in viata pentru a te defini, a te exprima si a te implini.