 Producatorii nu s-au oprit insa aici cu riscurile asumate. L-au asezat in scaunul de regizor pe Andrew Stanton. Omul are un CV beton, cu 2 Oscaruri la activ pentru Finding Nemo si WALL-E si renumele de “al noualea angajat din istoria Pixar”. Ceea ce ii lipsea insa din cariera pana la John Carter era un live action. Pus la carma acestui proiect ambitios, Stanton e vizibil in dezavantaj. E obisnuit sa lucreze doar cu personaje animate, iar in JC nici Taylor Kitsch, nici Lynn Collins (ambii cunoscuti doar celor care consuma seriale americane, un alt risc asumat de cei de la Disney) nu transmit suficienta emotie. Momentele dramatice din film sunt prea dese si prea explicative, iar discursurile in stil Disney ajung sa sune fals din prea multa impetuozitate. Taylor Kitsch se dovedeste o alegere neinspirata pentru rolul central. N-are nici prezenta fizica cuceritoare, nici carisma unui erou de avengura biplanetara. 
 Eroul nostru e cavalerul din Armata Confederatiei transportat fara voia lui pe Marte (aka Barsoom), unde se trezeste transformat in sclav si pus sa lupte in arena precum Spartacus. Parte din costume si distributia secundara bat tot spre Roma Antica. Carter descopera ca zboara ca Superman si o prinde in mrejele sale pe printesa Dejah Thoris. Love is in the air. Zboara aproape ca-n Avatar si are prieteni ca-n Star Wars. Sunt momente cand povestea are accente de Indiana Jones, iar coloana sonora suna a anii ’70-’80. Adica isi respecta punctul de plecare. Pentru ca romanul A Princess of Mars al lui Edgar Rice Burroughs, mai cunoscut pentru aventurile cu Tarzan, a fost scris la 1917 si i-a inspirat pe multi dintre scriitorii de science fiction care au ajuns sa fie ecranizati inaintea lui John Carter, dand dovada de un film prost realizat.  
