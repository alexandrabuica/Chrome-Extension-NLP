Maine e marea premiera a ultimei parti Twilight, dupa ce ieri, intr-o atmosfera de familie, a avut loc avanpremiera la Cinema City Cotroceni. Astept acest film de cand s-a terminat cealalta parte si iata ca in sfarsit putem spune … The End!
In primul rand vreau sa felicit Cinema City Romania pentru organizare si sa multumesc Essences si RAO pentru cadourile si sedintele de machiaj oferite. Un gest frumos din partea lor pentru o sala plina de fani Twilight.
Apoi, nu e nevoie sa va spun povestea. Cine a citit cartile, stie deja tot, cine nu … sa o ia de la inceput :) Cred ca este un film perfect pentru fanii Twilight, nu pentru ceilalti. De aici si titlul meu, aceasta ultima parte este fix Twilight, nimic mai mult sau mai putin. Avem din toate cate putin:
Imaginile sunt superbe, ca de fiecare data.
Avem o familie extrem de unita, care face orice pentru a se apara.
Avem o iubire puternica, peste orice bariere.
Lupii, care sunt realizati superb.
Avem un copil adorabil, care creste intr-o zi cat altii in ani.
Avem mai putina actiune decat eram obisnuiti.
Avem un final diferit fata de cel din carte.
Ceea ce am observat in sala era … sentimentul de comunitate de fani. Pur si simplu stiam toti ce se va intampla, asteptam de mult filmul asta, am ras, am comentat, am aplaudat toti la aceleasi scene. Parca efectiv toata sala stia acele inside jokes la care sa reactioneze. E un sentiment frumos, simti ca esti o mica parte dintr-un tot.