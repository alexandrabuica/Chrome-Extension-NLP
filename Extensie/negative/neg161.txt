Seria filmelor usurele din ultima perioada a continuat cu acest Spread, asupra caruia s-a facut mare reclama si tam-tam, undeva prin vara acestui an. L-am amanat si bine am facut, dar venindu-i randul, am incercat totusi sa fiu atent la ceea ce se desfasura pe ecran. Si am gasit putina comedie, desi s-a dorit asta, putin romantism, lucru pe care poate nici nu si l-a propus. In schimb, relatii trase de par, dar, in lumea moderna si grabita, complet plauzibile, si mult-mult sex.
Desi toate acestea, filmul este lipsit de gust si este vulgar peste masura. Acest lucru il face bun pentru pustani de liceu dornici sa cunoasca partile corpului omenesc. Filmul este jalnic, patetic, dezgustator, enervant, plictisitor, obositor si obscen. 
Un film care se doreste moralizator, dar nu reuseste. Un Ashton Kutcher la fel de simpatic pentru partea feminina a audientei, dar mi-e teama ca din actorul bun care se prefigura va deveni doar un fel de „playboy”, iar daca rolurile sale vor fi alese dupa criteriul comercialului si nu al calitatii, cariera si recunoasterea sa vor avea de suferit. Femeile din film sunt frumoase, superbe, sexy, dar este prea putin pentru a va indemna sa il urmariti.