Dupa Biutiful (care face parte din alta categorie), The Lincoln Lawyer este filmul care mi-a placut cel mai mult dintre cele vizionate anul acesta in cinematografele din Romania.
In primul rand pentru ca are o poveste solida si curata (ecranizare a unui roman de Michael Connelly) si pentru ca nu urmeaza trendul noilor filme care amesteca o multime de genuri. M-am saturat de filme romance-comedy-drama sf cu accente horror sau mai stiu eu ce alte inventii.
Filmul are un plot inteligent, are suspans, replici amuzante, este bine jucat si ridica si probleme morale. In plus mai are o mare calitate - nu este previzibil. Asa cum anunta deja si titlul filmului, avem de-a face cu un film despre avocati, dar nu va inchipuiti ca vom petrece aproape 2 ore in sala de tribunal. 
In primul rand pentru ca avocatul nostru (interpretat magistral de Matthew McConaughey) iese din tipologia avocatilor cu care am fost obisnuiti pana acum: avem un tip cool si relaxat care isi rezolva cazurile pe bancheta din spate a limuzinei sale Lincoln (cu toata ca mi se pare ca aceasta locatie nu a fost indeajuns speculata). In al doilea rand pentru ca are cei mai viciati clienti din oras: drogati, prostituate, infractori marunti de tot felul. Toti sunt vinovati de faptele pentru care sunt acuzati, dar asta nu il impiedica pe Mickey sa faca tot felul de smecherii si sa ii scoata basma curata. Personajul este foarte bine construit, are farmec, umor si chiar daca poate nu suntem de acord cu actiunile sale, ii intelegem motivatiile. Mickey nu mai crede in sistem de justitie,dar se teme de un singur lucru: ca nu mai e in stare sa recunoasca un om inocent. Ultimul caz insa, ii scoate in cale cea mai mare provocare a vietii lui si il invata ce inseamana raul adevarat. Flerul lui Mickey ii spune ca noul sau client bogat si cu nume pompos Louis Roullet (interpretat de Ryan Phillipe) nu este atat de nevinovat pe cat pretinde a fi, asa ca incepe sa investigheze in paralel cu judecata. Intrand tot mai adanc in caz , isi da seama ca este unul extrem de complex si ca va avea mult de luptat pentru a-si pastra integritatea.
 Fara sa exagereze cu explicatii inutile, scenaristul a reusit sa creeze niste situatii "inselatoare" din care cu greu putem intrezari o rezolvare, ca mai apoi sa vina cu niste solutii la care nu ne asteptam.
Regizorul BRAD FURMAN a dozat foarte bine suspanul jongland mereu cu doua planuri caracteristice justitiei: acuzarea si apararea. Personajele au intotdeauna o motivatie dubla - avocatul pledeaza pentru nevinovatie dar incearca in paralel sa dezlege misterele unui caz de omor, incearca sa respecta clauza confidentialitatii, dar este totodata intr-o cursa gen soarcele si pisica. Matthew McConaugheya facut un rol de exceptie reusind sa redea dualitatea personajului care este deopotriva oportunist dar si onorabil, care face ilegalitati dar isi respecta cu strictete propria etica si care incalca legea pentru a face dreptate. Ryan Phillipe (Gosford Park, Cruel Intentions) a avut si el un rol extrem de dificil, el trebuie sa fie atat tanarul de bani gata rasfatat si arogant cat si ..vedeti voi ce :). S-a achitat onorabil dar cred ca existau alti actori tineri care ar fi facut un rol mai bun.
Toate celalate persoanaje sunt bine conturare- William H. Macy este de nerecunoscut in rolul detectivului care este totodata cel mai bun prieten al avocatului.
Marisa Tomei este fosta sotia care lucreaza in acealasi domeniu si care are si ea sentimenete impartite cand vine vorba de el: pe de o parte il iubeste si si-ar dori sa ii stea alaturi, dar pe de alta parte nu este de acord cu procedurile sale.
John Leguziamo joaca rolul pe care il stie el cel mai bine, de "combinator" dubios , implicat mereu in tot felul de incurcaturi, iar Michael Pena interpreteaza rolul "durului" inchis pe nedrept.
Verdictul meu: "VINOVAT" de fi un film interesant si bine jucat. :)