Dezamagitor, oribil, de neiertat! Acestea sunt toate “calitatile” noului episod din seria “Goal!”, mai exact “Goal 3”, un film care nu merita aceeasi titulatura cu primele doua. O ruina, o dezamagire crunta pentru mine, un iubitor al fotbalului, care a urmarit cu mare placere primele doua parti.
Acolo il aveam in prim plan pe mexicanul Santiago Munez (Kuno Becker), un tanar extrem de talentat care ajungea in ciuda tuturor greutatilor sa joace in Premier League, la Newcastle United. Asta in prima parte, aparuta in 2005. Dupa acel succes, intitulat “Goal! The Dream Begins”, a venit, in 2007, continuarea, “Goal II: Living the Dream”. Aici Santiago mergea mai departe in cariera de profesionist si ajungea la unul dintre cele mai mari cluburi din lume, Real Madrid.
Aveam parte de mult fotbal, un pic de drama si un personaj decent. Ne bucurasem si pentru Marcel Iures, antrenor al lui Newcastle in prima parte… Era frumos! Iata de ce am sarit imediat sa urmaresc si “Goal! III”, un film care ar fi trebuit sa ne prezinte finalul aventurii lui Santi, jucand la un Campionat Mondial pentru nationala tarii sale. Era povestea previzibila a celui nevoias care ajunge sus prin calitatile sale (si munca). Dar nu, producatorii au creat alt film, independent de celelalte doua. Si i-au dat un nume pe care nu-l merita. Cititi in continuare!
In partea de treia a seriei Santiago este retrogradat la gradul de figurant. Din erou, a carui poveste se spunea, a ajuns un simplu liant intre primele doua filme si acest asa-zis sequel. Santi apare in doar cateva cadre, niciodata ca jucator, chiar daca producatorii au dorit sa pacaleasca publicul in trailer imbracandu-l in tricoul Mexicului si aruncandu-l in “lupta”. Minciuna! De fapt scenele de fotbal prezentate in trailer fac parte dintr-un “shooting” pentru o reclama, baiatul neavand nici o legatura cu fotbalul in acest film.
Mai mult, desi filmul se numeste “Goal!” avem parte de putine imagini de pe teren. Cateva imagini cu Beckham si compania, filmate chiar la meciurile de la Campionatul Mondial din Germania – 2006, si… gata! Deziluzia continua! Nu s-a terminat! Trebuie notat ca avem parte de alte personaje principale, Liam Adams (JJ Feild) si Charlie Braithwaite (Leo Gregory – “Green Street Hooligans”, “Cass”), doi internationali englezi, colegi de-ai lui Santi la Real Madrid. Asta-i toata legatura cu primele filme; sunt prieteni cu baiatul nostru…
