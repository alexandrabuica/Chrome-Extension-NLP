Ma incapatanez sa urmaresc in continuare comediile anului 2010, ajunse pe ecranele noastrea in acest debut de 2011, astfel incat saptamana aceasta am urmarit in premiera prin bunavointa “RO IMAGE 2000 ” pelicula “The Dilemma”. Avandu-i ca producatori pe Ron Howard si Vince Vaughn, si o distributie cu nume sonore precum acelasi carismatic Vince Vaughn, Jennifer Connelly, Winona Ryder si mereu surprinzatoarea Queen Latifah, filmul promite mult umor si interpretari de calitate. Din pacate ramane la stadiul de promisiune in ceea ce priveste umorul, echipa producatoare pierzandu-se prin amalgamul de stiluri abordate: comedie si actiune, drama si film psihologic, romantism si critica de moravuri.
Caruselul evenimentelor care urmeaza, numeroasele conflicte tratate uneori cu umor, alteori cu prea multa seriozitate si prea dramatic, au la baza lipsa de conversatie intre personaje. Fiecare are cate ceva de ascuns si lupta sa-si pastreze secretul de aici multe interpretari gresite ale unor fapte banale. Si multa psihanaliza, multe discutii cu sine insusi sau cu divinitatea in incercarea de a gasi solutii, discutii care s-a vrut a fi comice dar care cad in derizoriu prin abundenta.
Atat Vince Vaughn cat si Kevin James scot maximul de umor din personajele pe care le interpreteaza, fara a da stralucire si pertinenta relatiei de prietenie pe care se presupune ca o au. La fel de putin inspirate sunt si partenerele lor, intre cele doua cupluri neexistand nici un pic de chimie, iar daca intre Nick si Geneva acest lucru ar putea fi intentionat pentru a putea explica esecul casniciei lor, intre Ronny si Beth care se presupune ca au o relatie de lunga durata si sentimente reciproce puternice, explicatia este alegerea neinspirata a actorilor.
Personal consider ca Jennifer Connelly aduce pe ecrane o Beth stearsa, fara stralucire si personalitate iar interpretarea Winonei Ryder este salvata de cele cateva scene cu mult impact psihologic alaturi de Vince Vaughn. Cat despre Queen Latifah, personalitatea sa predispunea la un rol maret care i-ar fi pus in umbra pe eroii principali, insa mica intindere a partiturii sale si exagerarile din replicile rostite cu atat patos si talent o fac doar o pata de culoare in economia actiunii. 