The Stepford Wives, in regia lui Frank Oz, cu Nicole Kidman in rolul principal, uita ca originalul e un horror, un thriller, o satira sociala, toate in aceasi caldare, amestecate bine si livrate decent. Filmul lui Oz nu prea stie ce e, ba comedie, ba thriller, ba SF, e confuz si superficial. Atata noroc ca e Kidman prin preajma sa mai salveze ceva, ca altfel pelicula ar fi fost de toata groaza…
The Eye, in regia lui David Moreau si a lui Xavier Palud, cu Jessica Alba in rolul nefericitei, e nu numai un remake foarte slab, dar e un remake care si-a dat cu firma in cap cand a incercat sa opereze niste modificari. Originalul din 2003, The Eye-ul regizat de Danny Pang si de Oxide Pang, are nerv, si, in ciuda defectelor sale, are acel feeling de horror asiatic foarte vizual si “atmosferic”. Din pacate pentru mai marii de la Hollywood, doar un oriental, cu background-ul oriental, si cu sensibilitatea orientala, poate face un film de acest gen. Occidentalul ar face bine sa ramana in partea sa de glob si sa nu se ia la tranta cu niste produse prea exotice si diferite pentru a le intelege pe deplin esenta.
Rollerball, in regia lui John McTiernan, nu numai ca este un remake infiorator de prost, dar e si unul dintre cele mai infiorator de proaste filme facute vreodata. Ca sa ne limitam doar la raportarea sa tembela la originalul din 1975, Rollerball-ul lui Norman Jewison, cu James Caan in rolul principal, trebuie s-o spune pe sleau: McTiernan nici macar nu a vazut ca originalul nu e doar un SF de duzica, nu a vazut ca vrea sa spuna ceva, ca vrea sa critice si sa “afirme” ceva. Aceasta ignoranta crasa n-ar fi prea condamnabila, caci mai toate remake-urile sunt unilateral superficiale, insa e inacceptabil cat de prost e filmul. Cu sau fara raportarea la filmul original, duda lui McTiernan e incredibila…