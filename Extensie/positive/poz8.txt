Viata lui Carl Allen (Jim Carrey) este in impas deoarece acesta isi ghideaza viata in jurul cuvantului NU, toate pana cand acesta se inscrie intr-un program care are un motto foarte simplu: spune DA la absolut orice oportunitate ti se ofera. Viata sa se schimba, dar orgoliul isi pune foarte repede amprenta pe acesta.
Ideea ca tu trebuie sa spui DA la absolut orice, fie ca e vorba de email-uri spam, reprezentanti religiosi care vin la tine la usa sau unei partide de amor cu vecina in varsta de la etaj este una foarte interesanta, si reprezinta un bun principiu pe care sa incepi un film intrigant. Se pare ca acest concept il ajuta pe Allen sa isi depaseasca conditia, cel putin initial. Un nou an,  acesta isi face o nou iubita, Allison (Zooey Deschanel) si incepe sa se inteleaga bine cu seful sau, lucru aproape imposibil pana atunci. Acesta ajunge chiar sa salveze o persoana de la suicid, se pare ca o gandire pozitiva duce la fapte pozitive.
Toate pana cand, in urma unei ciudate intorsaturi in scenariu, viata acestuia incepe sa se destrame, asa ca intram in teritoriul obisnuit al filmelor lui Carrey, acestuia ii ramane doar sa salveze ziua si pe sine, iar in final sa cucereasca fata.
Un film simpatic cu unele momente comice de calitate, dar care in urma unei premise foarte indraznete revine pe final la formula clasica ceea ce nu ii trebuia acestui film.