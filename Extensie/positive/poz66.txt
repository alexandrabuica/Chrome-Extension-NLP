Men in Black 3 arata exact asa cum ar fi trebuit sa arate al doilea film, doar ca este mai bun. O parte din criticii de afara au spus chiar ca acesta este mai bun decat primul, dar eu cred ca originalul nu are rival.
De aceasta data, povestea este mai simpla, dar mai emotionanta. Un extraterestru, Boris Animalul, jucat foarte bine de Jemaine Clement, evadeaza de pe o inchisoare aflata pe Luna si reuseste sa se intoarca in timp, in 1969, pentru a-l ucide pe inamicul sau, Agentul K (Tommy Lee Jones), care l-a impuscat si l-a lasat fara un brat. Asa ca este misiunea Agentului J (Will Smith) sa se intoarca in timp si sa impiedice  o catastrofa care ar distruge planete si pentru a-l proteja pe K.
Punctele tari ale acestui film sunt poantele si replicile caustice dintre Will Smith si Josh Brolin sau Tommy Lee Jones, efectele speciale bine facute si 3D-ul. Regizorul Barry Sonnenfeld a folosit foarte bine tehnolgia 3D, un lucru care a lipsit primelor doua filme din serie.
New York-ul anilor 60 este recreat superb prin efecte speciale si ofera imagini puternice, iar Sonnerfeld se poate lauda cu faptul ca a reinviat franciza intr-un stil modern, dar pastrand toate elementele clasice care au facut din Men in Black un succes mondial.
Daca pana acum n-ati simtit lipsa lui Will Smith si Tommy Lee Jones, respectiv agentilor J si K, in timpul vizionarii va veti da seama cat de mult v-au lipsit atmosfera si extraterestrii simpatici din Men in Black.
