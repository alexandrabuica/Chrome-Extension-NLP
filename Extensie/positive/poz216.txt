Indiferent cat de multe cadouri ati primit de Craciun, cred nu strica sa va oferiti unul in plus: Duceti-va sa vedeti  filmul "Sherlock Holmes: A Game of shadows" si nu veti regreta!
Guy Ritchie ("Lock, Stock and Two Smoking Barrels", "Snatch", "RocknRolla") a facut-o din nou! L-a readus pe scena pe celebru detectiv din secolul al 19-lea si i-a dat un caz pe masura!
Continuarea povestii fusese cumva anuntata inca din primul film, care se sfarseste cu un fel de promisiune: "cazul este redeschis".
De data aceasta, personajul creat de Sir Arthur Conan Doyle si "reinventat" de Guy, trebuie sa rezolve un complot care poate starni un razboi mondial.
Sarea si piperul filmului raman insa cele doua personaje- Sherlock (Robert Downey Jr) si Dr Watson (Jude Law).
Chimia dintre cele doua personaje principale este atat de bine realizata incat aproape pun in umbra cazul la care lucreaza cei doi. Iti doresti ca aventurile lor sa nu mai inceteze niciodata si eventual sa se continue intr-un serial.
entru a avea un echilbru perfect, avem trei personaje masculine principale si 3 persoanje feminine.
Cu doua dintre personajele feminine am facut deja cunostinta in prima parte- logodnica lui Watson (Kelly Reilly) , care se pregateste sa ii devina sotie, si febletea lui Sherlock,  Irene Adler (Rachel McAdams) care vine sa-l mai chinuie putin, dar care dispare destul de rapid din peisaj.
Surpriza o constituie prezenta incantatoare a actritei suedeze, Noomi Rapace, cunoscuta in special din filmul The Girl with the dragon tattoo. Ea interpreteaza rolul unei tiganci care, de voie, de nevoie il ajuta pe Sherlock sa rezolve cazul. Acest rol a mai fost "vanat" de actrite precum Sophie Marceau, Audrey Tautou, Penélope Cruz, Juliette Binoche, Eva Green sau Marion Cotillard.
Daca ma intrebati pe mine, v-as spune ca intriga cu implicatii oculte din primul film, mi s-a parut mai interesanta. Dar sunt sigura ca cei pasionati de istorie si politica o vor aprecia mai mult pe aceasta.
Coloana sonora se muleaza perfect pe actiune si este realizata de Hans Zimmer, cel care s-a ocupat si de muzica primului Sherlock, dar si de alte filme precum: Inception, Rango, Pirates of the Caribbean: On Stranger Tides si The Dark Knight Rises.
Dialogurile sunt inteligente si au umor, iar deghizarile lui Sherlock sunt pe cat de ingenioase pe atat de amuzante.
Finalul este pe masura si promit ca o sa va smulga macar un zambet, daca nu un hohot de ras.