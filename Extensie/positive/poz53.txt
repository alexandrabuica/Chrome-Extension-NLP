Capodopera. Spectaculos. Emotionant. Impresionant. Grandios.Acestea ar fi cuvintele cele mai potrivite care sa descrie finalul trilogiei The Dark Knight. The Dark Knight Rises nu doar incheie exceptional  legenda celui mai complex super erou creat vreodata, ci este si o capodopera a regizorului Christopher Nolan. Blockbusterele cu super eroi nu vor mai fi niciodata asa...de bune.
Am intrat cu mari asteptari la acest film, iar ele au fost depasite din primele minute. Profunzimea pe care Nolan a construit-o povestii Cavalerului Negru a ridicat aceasta trilogie la rangul de capodopera. Criticii straini au indraznit chiar sa spuna ca aceasta serie este "Nasul" unei noi generatii.
Se spune ca nu poti fi genial tot timpul, dar regizorul Christopher Nolan este exceptia de la regula. De la inceputul trilogiei, care a debutat cu Batman Begins in 2005, aceasta s-a autodepasit de fiecare data, prima oara in The Dark Knight, iar acum o face din nou, cu The Dark Knight Rises. De fapt, uitandu-te in CV-ul lui Christopher Nolan, iti dai seama ca n-a facut niciodata un film prost, ci doar pelicule complexe, impresionante si uluitoare.
Pastrand o legatura puternica intre toate cele trei filme, Nolan a construit un univers spectaculos. El a schimbat pentru totdeauna conceptul de blockbuster inspirat de benzi desenate pentru ca a adaugat multa inteligenta, a creat personaje profunde si umane, iar in acelasi timp a pastrat toate elementele unui film urias cu buget imens. Continua sa foloseasca scene de actiune complexe, insa fara sa faca vreun compromis cand vine vorba de scenariu. Finalul seriei este unul surprinzator, emotionant si superb construit.
In fata trilogiei The Dark Knight Rises si a lui Christopher Nolan nu poti decat sa spui "jos palaria" si sa te bucuri de una dintre cele mai bune creatii cinematografice din istorie.
