Porneam cu mare chef pentru o animatie! Aveam sa ma arat incantat de calitatea detaliilor oferite de spaniolii care au reinventat povestea arhicunoscuta a lui Miguel de Cervantes y Saavedra al ccarei personaj principal este Don Quijote. Regretam alegerea facuta… Din pacate, faptul ca personajele si decorurile arata provocator nu compenseaza lipsa unor elemente esentiale pentru succesul unui film de animatie. Precum glumele inteligente care sa fie “de acolo” si sa atraga si spectatorii cu multiple animatii la activ.
M-a deranjat asemanarea cu un “Happily N’Ever After 2” insipid, cu multe evenimente moderne introduse prost, care, per total, nu aduc plusul mult asteptat. De asemenea, “Shrek” este omniprezent, nu neaparat datorita magarusului vorbitor ci si a dinamicii actiunii. Poveste de dragoste cu multe aventuri pe parcurs?! Unde sunt aventurile? Iar povestea de iubire din final dureaza un minut?! Stim cu totii povestea lui Quijote, cavaler inchipuit, cel care confunda morile de vant cu uriasi, cel pornit in cautarea iubirii sale, Dulcinea, cel… De ce trebuie sa o revedem? Chiar merita pentru un leu vegetarian si o nevastuica smechera?
Titlul, joc de cuvinte inteligent, ar parea sa il indice ca personaj principal al animatiei pe Rucio, simpaticul magarus cu aspiratii de armasar al lui Sancho Panza. Nu este decat o gaselnita neacoperita de poveste, micul patruped neaparand ca “salvatore de la patria” in pelicula de fata. Doar scena de final ii scoate in relief curajul nebanuit, insuficient pentru a convinge audienta.
Mult mai simpatic este Rocinante, armasarul demolat al lui Quijote, care se dezice prin lasitate de actiunile stapanului sau. Acesta, impreuna cu prietenul-bodyguard-cocos, par cele mai de “Hollywood” personaje prezente in poveste.
Cateva cuvinte si despre Sancho Panza? In afara faptului ca piticul discipol isi continua “saga” din multiplele ecranizari, fiind principalul “vinovat” pentru iluziile lui Quijote referitoare la marea sa iubire, nu-l evidentiem decat ca un sot dominat de o partenera stapana pe sine. Atat!
Repet, poveste previzibila, micile inflorituri nereusind sa salveze ziua. “Donkey Xote” este o animatie comuna care nu trebuie sa fie urmarita decat de cei care nu cunosc povestea lui Cervantes sau de catre copiii cu varsta pana in 12 ani. Fara subtilitati, cautati altceva!