Filmul nu este realizat pentru a marca, dar reuseste sa transmita o anumita stare, astfel incat, la final, ajungi sa tii cu acest rege “defect”, ba chiar sa te simti partas al evenimentului. Pelicula iese din tiparele hollywoodiene, adica se tine departe de cliseele cu care suntem obisnuiti. 
Atmosfera este britanica, incarcata de rigiditate, cu timpi lungi de respiro. Nu este un film dinamic, antrenant, ci mai degraba unul calm. Nu exista comic de situatie, dar exista un umor subtil in dialog care-l face sa fie savuros, mai ales pentru cei care apreciaza umorul britanic. Daca la capitolul dramaturgie nu captiveaza, imaginea arata impecabil, modalitatea de filmare este deosebita, regizorul Tom Hooper propune o stilistica autentica care nu plictiseste, desi sunt putine cadre de exterior.
Plot: Ducele de York are probleme de vorbire. Incepe terapia impreuna cu Lionel, un doctor nonconformist cunoscut pentru metodele sale ciudate, care cauta cauza inainte sa trateze efectul. In urma abdicarii fratelui sau, Bertie (cum ii spune familia) ajunge Regele Marii Britanii si trebuie sa-si invinga teama de a tine discursuri.
“The King’s speech” este un film ce trebuie vazut, daca nu pentru o poveste extraordinara, macar pentru informatiile istorice, jocul actorilor, scenografia atractiva si cele patru premii Oscar.
Filmul poate fi urmarit si pe marile ecrane din Romania.
