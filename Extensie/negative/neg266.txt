Cand vine vorba de urmarit filme de groaza nu ma pot abtine. Trebuie neaparat sa le vad. Probabil am nevoie sa fiu speriat din nou, asa cum se intampla cand eram copil cand priveam infrigurat orice film care avea in el un iz de monstru. Din pacate lucrul acesta nu se intampla si in anul Domnului, 2009. Sa fiu de vina eu?! Ori producatorii acestor mirobolante produse?!
Mie imi e clar, nu sunt de vina! Sunt deschis oricarei productii de gen, le vad la ore tarzii din noapte, sunet puternic in casti…. Ce mai, toate conditiile sunt indeplinite! Ramane doar varianta numarul 2, cei care imagineaza scenariile sunt lipsiti de inspiratie. Nu-i mai pun la socoteala pe actori sau regizori. Ei respecta un “traseu” creionat anterior. Daca subiectul “pute”, asa se intampla si cu filmul.
Sa trecem la lucruri practice. Am vazut “The Fear Chamber”. Execrabil. De lepadat. De aruncat in Recycle Bin-ul cinematografiei. De ce? Din orice motiv din lume. Nu exagerez! Mai mult, pot declara cu constiinta impacata ca acesta nu poate fi numit nici acum, nici in vecii vecilor, film de groaza. Poate fi un film politist de mana a “n”-spea. Doar atat!
Sa incep cu inceputul. Va povesteam acum cateva zile despre  productia “The Cell 2”, cu un medium care incerca prin puterile-i specifice sa ajunga la un criminal in serie. Ei, in “The Fear Chamber” situatia e identica. Nu de alta, dar poate nu ati inteles bine filmul respectiv, sau, dimpotriva, il veti vedea doar pe acesta. E oferta, 2 in 1! Aici avem o singura diferenta, personajul central este un barbat si nu o femeie precum in pelicula amintita.
Nick Ferguson (Rhett Giles) este un detectiv talentat dar macinat de mari probleme de comportament dupa ce a asistat la asasinarea sotiei sale. El isi gaseste refugiul in munca si in alcool, combinatia nefiind cea mai fericita. Devine obsedat sa-l gaseasca pe criminalul sotiei sale, stare edificata prin masurile dure pe care le ia impotriva tuturor raufacatorilor pe care ii aresteaza. De notat, ceea ce am scris in acest paragraf nu este prezentat in film ci doar sugerat prin lungile discutii pe care politistul le are cu seful departamentului.
In fapt, in “The Fear Chamber” avem o poveste mai simpla. Detectivul sufera un transplant de cord in debut si incepe imediat sa aiba viziuni sinistre din perspectiva donatorului. Donator care, ironic, a fost victima criminalului pe care il cauta. Nu, nu este acelasi cu cel i-a ucis sotia. Este doar un tip pervers cu nume de suc pentru copii, Teddy (Richard Tyson), un tip care racoleaza femei tinere si le casapeste in scopuri “nobile”. Le preleva organele pe care le vinde mai apoi la preturi astronomice. Mai salveaza si omul cativa copii din Africa! Incredibil, ce criminal constiincios!
Suna bine, insa filmul e de rahat! Ca realizare, ca joc actoricesc, ca absolut orice. De evitat fara regrete, nu pierdeti decat doua incizii, un criminal dobitoc, vopsit pe fata ca motanul incaltat, si un detectiv care se invarte ca titirezul tot filmul. Banal, ineficient, dezgustator. Si ce e cu titlul ales?!! Nu avem parte de o camera in care sa curga sange en-gros… Nu mai vorbim de una care sa induca teama. Repet, totul este pe dos in acest film. Atat!