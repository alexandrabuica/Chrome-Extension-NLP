 Pe repede-inainte: zeii din mitologia vikinga sunt fiinte adevarate si traiesc bine-mersi in Asgard. Thor, genul impulsiv, dar curajos, merge in ciuda dorintei tatalui sau, Odin, si ii cafteste un pic pe Gigantii Ghetii de pe alta planeta. Loki, fratele lui, manevreaza corect situatia: Thor e expulzat pe Pamant, iar Loki se inscauneaza rege cand Odin cade rapus la pat. Pe Pamant Thor isi face prieteni o echipa de cercetatori si e luat la bani marunti de niste baieti cam tonti de la serviciile secrete. Trecem succesiv dintr-o lume in alta si totul se termina cu bine: Thor invata lectia necesara, isi recapata ciocanul, fura un sarut si se intoarce pe tron. 
   Asgard-ul nu arata rau – vorbim totusi de un buget baban, iar surpriza placuta e australianul din rolul principal. Chris Hemsworth arata fix cum ar trebui: inalt, cu pectorali parca photoshopati, blond cu ochi albastri ca doar e nordic... Tipul livreaza atitudinea corecta si un zambet sarmant cu care si-a facut deja un fan club pe cinste care probabil il va astepta acum intr-o comedie romantica. Nici pe replici nu se incurca. In schimb, presupun ca membrii Academiei se cam zgarie pe ochi pentru ca proaspata oscarizata Natalie Portman a scos 3 filme departe de pretentiile criticii in mai putin de 6 luni de la castigarea statuetei: No Strings Attached, Your Highness si acum Thor.
Pelicula este plictisitoare, obositoare, neplacuta.