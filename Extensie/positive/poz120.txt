Dupa cum am subliniat adeseori, problemele legate de dereglari psihice, depresiile, anxietatile, manifestarile post-traumatice, intregul univers psihiatric si rolul specialistilor in depistarea, diagnosticarea si tratamentele adecvate, ma captiveaza in mod deosebit. Pentru ca literatura, filmul, dar si viata m-au pus si ma pun inca in fata acestor aspecte ale mintii si sufletului omenesc.
Ceea ce face sa fi asteptat cu mult interes acest film, starnita fiind si de trailer si de sinopsis, dar si de echipa puternica care l-a pus in opera.
Un film dramatic,  care trece dincolo de psihologic, catre probleme patologic-psihiatrice, imbracand si voalul negru al unui thriller bine instrumentat.
Cu o naratiune echilibrata fin, impregnata deopotriva de mister, dar si de o solida ancorare in problematici contemporane legate de industria Farma, de persuasiunea corporatiilor de specialitate in a-si impune pe piata si pe spinarea pacientilor – mereu si mereu – noi si noi produse antidepresive, antianxietate, anti, anti, anti … cobaii umani fiind adeseori supusi unor efecte secundar/adverse, fara a fi pusi suficient de apasat in cunostinta de cauza. Lacomie, conflicte de interese, incalcari de deontologie profesionala … de la personajul condamnat pentru inginerii ilicite bursiere si pana la reprezentantii corporatiilor farmaceutice, … si totul pentru un trai la un standard cat mai ridicat: vile extravagante, yachturi,  excentricitati platite scump … Pe spinarea celora ce nu au dezvoltat suficient un sistem de imunitate in fata greutatilor si piedicilor cotidiene, sau au deficiente mai mult sau mai putin grave inascute sau dobandite in uzina chimica a creierului.
Scenariul filmului creaza spectatorului un tablou sumbru al suferintei bolnavului atins de o depresie severa, o aripa neagra care se intinde asupra tuturor acelora cu care interactioneza si care rareori inteleg intregul univers morbid al acestui om “incapabil de a-si construi un viitor”. Si datorita unui Soderbergh si unei echipe de actori care au inteles substanta si mesajul filmului, intreg sistemul este valorificat la maximum.
Nici vorba sa va devoalez ceva despre “twisturile” elaborate ale actiunii … trebuie sa beneficiati de toata bogatia si dozajul misterului acestui thriller!
Si aceeasi camera dezvolta si decupeaza portrete extraordinare ale personajelor principale. Emily Taylor (Rooney Mara), Martin Taylor (Chaning Tatum), Dr. Jonathan Banks (Jude Law) si Dr. Victoria Siebert (Catherine Zeta-Jones) ne spun povestea lor si ne impartasesc gandurile si trairile in prim planuri tensionate, care creeaza frisoane si mister. Si care nasc in spectator intrebari si framantari … Tradarea, minciuna, lacomia, crima … “conduita din trecut” revine in prezent! Monstrii traiesc printre noi si rareori ne dam seama. Dr. Banks insa are intuitia si pregatirea profesionala pentru a intelege si a actiona.
Cum spuneam, un film bun, pus in opera de o echipa foarte buna!!! Si cu o rezolvare finala de zile mari, pe care cu greu o intrevezi la un moment dat, pe firul desfasurat al actiunii :).