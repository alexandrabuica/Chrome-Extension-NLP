u cum ai reacţiona dacă cineva ţi-ar arunca soţia din tren? Dar dacă ai ştii că acel cineva este faimosul detectiv Sherlock Holmes? Now this is what I call a f**cking action movie! Au trebuit să treacă aproape 12 luni pentru ca cinematografele să aducă ceva bun în anul 2011. Culmea, pentru prima dată, continuarea este mult mai bună decât filmul original (“Sherlock Holmes” – 2009).
Singurul lucru care-i trebuie răului pentru a triumfa este ca oamenii buni să nu facă nimic. Din fericire, Sherlock Holmes (interpretat de Robert Downey Jr.) este aici ca să salveze situaţia. Întregul film a fost conceput ca un joc de şah. La fel ca în viaţa reală, dacă faci mutările potrivite, la timpul potrivit, nu ai cum să pierzi. Ai nevoie de un adversar fairplay, în cazul acesta Profesorul Moriarty (interpretat de Jared Harris), şi un prieten pe măsură: Dr. Watson ( interpretat de Jude Law).
Faimosul detectiv şi-a păstrat aceleaşi preferinţe pentru deghizări, ţigări, frunze de coca şi băuturi dubioase şi/sau spirtoase. Organizează “petrecerea burlacilor” pentru cel mai bun prieten, călă(to)reşte (pe) un ponei (pentru că îi este frică de cai), valsează cu Dr. Watson şi vede în continuare absolut tot ce se petrece în jurul lui (nimeni nu este perfect).
Regizorul Guy Ritchie ne poartă prin Londra, Parisul şi Germania anului 1891. Suntem martorii apariţiei pistolului automat şi al chirurgiei plastice care îţi dă o nouă “înfăţişare”. Concluzii: nu vă lăsaţi ţigara la locul crimei, angajaţi un alt valet dacă actualul nu mai aude/vorbeşte/mişcă, faceţi experimente pe câinele dumneavoastră (s-ar putea să vă salveze viaţa într-o bună zi…experimentele, nu câinele), mâncarea de arici nu este gustoasă, nu umblaţi cu răufăcătorii pentru că s-ar putea să sfârşiţi mai rău decât ei. Got it?
Filmul este deosebit si interesant.