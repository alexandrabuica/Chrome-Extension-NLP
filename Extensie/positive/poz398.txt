N-ai văzut filmul? Atunci… you don’t know jack.
Cum ar veni, dacă nu l-ai văzut pe Jack cum se luptă cu Uriașii, n-ai văzut nimic.
Celebra legendă se bucură în sfârșit de o ecranizare pe măsură. De mult timp îmi doream să văd efectele speciale potrivite pentru momentul în care crește vrejul de fasole, sau pentru momentul în care vrejul este tăiat, cade și iese la propriu cu rădăcinile din pământ.
La asta, filmul excelează. În rest, avem parte de legenda repovestită și adaptată cu destul umor și destulă seriozitate într-un scenariu cu două puncte culminante (când credeam că s-a terminat, povestea crește din nou în intensitate către un deznodământ final).
În distribuție avem parte de Ewan McGregor și Stanley Tucci, care chiar dacă nu sunt personajele principale, reușesc să țină capul de afiș, secondate de Ian McShane în rolul regelui și Nicholas Hoult, respectiv Eleanor Tomlinson, în rolurile lui Jack și ale prințesei Isabelle.
Filmul este frumos si interesant.