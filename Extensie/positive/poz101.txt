rin urmare, thrillerul este unul dintre genurile pe care le agreez, regizorul mi-a amintit de cum mi-au cazut ochii pe numele sau de acel neuitat “Incendies”, si au venit si “ciresile” de pe tort, Jackman, Gyllenhaal, Viola Davis!
Experienta ne-a demonstrat insa – si din pacate – nu arareori – ca nimic nu reprezinta o garantie. Ma bucur ca, de data aceasta, iubitorul de film bun din mine a fost pe deplin satisfacut. Poate-poate … asa … ca sa carcotesc nitel … ca altfel nu as mai fi eu … olecuta prea lung filmul! Dar suportabil pana la urma, data fiind tensiunea bine gradata si temele propuse spectatorului. Tema dureroasa a raului din natura umana si a pericolului pe care il starneste acest rau, chiar si in mici asezari linistite. Tema responsabilitatii profesionale a politiei si a meseriasilor ei, in paralel cu tema responsabilitatii parintilor – ambele fata de asigurarea integritatii fizice si morale a copiilor si adolescentilor. Tema psihologiei omului legii hotarat sa aplice metodologia specifica Politiei si tema psihologiei parintelui disperat hotarat sa se implice, sa actioneze si sa arda etapele unei anchete bine instrumentate.  Si nu in cele din urma, tema psihologica a devenirii unui criminal!