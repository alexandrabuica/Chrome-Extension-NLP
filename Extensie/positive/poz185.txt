Pentru ca sa cunosti si sa intelegi o perioada din istorie, este necesar sa ii cunosti si sa incerci sa ii intelegi pe acei oameni care prin personalitatea lor, prin munca si prin devotamentul lor, au contribuit esential la constructia si progresul epocii.
Acest nou film al lui Eastwood aduce in fata perceptiei publicului de cinema un astfel de personaj, deopotriva sclipitor in ceea ce priveste perceptia socio-istoriei si in mod special a nevoilor privind o democratie abil controlata pentru asigurarea stabilitatii in timp, dar pe de cealalta parte un personaj atat de complex in constructia sa psihologica.
Un personaj cu un ego extrem de dezvoltat,  cu o inteligenta si o o ambitie mari si constante de-a lungul intinsei sale vieti si activitati si cu imaginea precisa a locului si contributiei sale in istoria Americii. Un loc si o contributie pe care si le-a proiectat/construit/manageriat undeva la limita sensibila a umanului cu dumnezeiescul si cu maleficul, aparandu-si propriile slabiciuni, strafunduri si secrete la adapostul arhivei de secrete ale celorlalti.
J. Edgar Hoover a fost omul care, constientizat si pe filonul istoriei – de la antichitate, medievalism si pana in prezent (nenumarate exemple stau marturie), a inteles ca informatia bine selectata, pazita si folosita reprezinta plapuma puterii. Si a procedat metodic in consecinta, pentru a-si conserva puterea, insa o putere pe care si-a pus-o in slujba unui scop care a condus spre progres. Sigur ca probabil s-a lasat imbatat de aceasta putere, sigur ca a fost tentat adesea si chiar a incercat si chiar a actionat pentru a modifica clipe ale istoriei. Sigur ca a tras cu siretenie si brutalitate psihologica sforile tarelor personajelor politice de la varful piramidei vietii americane, sigur ca si-a aparat cu aceeasi siretenie si putere a informatiei – propria institutie si pe oamenii devotati, sigur ca s-a jucat cu perceptia publicului in ceea ce priveste propria si reala contributie in anihilarea activitatii unor mari gangsteri sau bande de raufacatori…Insa,  in linii mari istorice,  rezultatul benefic nu poate fi contestat.
Filmul acesta reuseste sa ne aduca pe ecran toata aceasta complexitate a personajului plasat in jumatate de secol american al carui participant activ a fost. Si ne lasa sa judecam!
Scenariul construit de Dustin Lance Black si regia lui Clint Eastwood, documentate pe acele informatii bogate privind realizarile profesionale ale personajului, dar sumare si mai mult intuite in ceeace priveste viata personala a lui, reusesc sa plaseze totul in  istoria bogata a epocii parcurse si mai ales reusesc sa ne informeze la nivel artistic, lasandu-ne pe fiecare sa intelegem, sa judecam si sa continuam sa ne informam – daca simtim aceasta nevoie.
Filmul reuseste sa ne prezinta un personaj, un OM, care a lasat ceva in urma trecerii sale prin viata. Si de fapt nu numai un singur om, pentru ca alaturi de Edgar Hoover stau peste 50 de ani si Helen Gandy si Clyde Tolson si un intreg sistem numit FBI. Si mi-am pus intrebarea: oare mai exista astazi astfel de oamenii care sa isi canalizeze viata si realizarile spre binele celorlalti – cu buna credinta? Pentru ca a fost vorba – fara tagada – despre buna credinta!
Cunoscandu-l pe Edgar, tanarul licentiat în drept la Universitatea George Washington, care probabil se familiarizase in timpul studiilor cu noile tehnici si metode propuse de antecesorii criminalisticii, ii intelegem pas cu pas determinarea, sprijinita si de incadrarea sa in Ministerul Justitiei. Incepand din 1919 ca Director al General Intelligence Division a Departamentului Justiției si continuand cu functia de director adjunct in proaspatul BOI, Bureau of Investigations, mai este un pas pana cand in 10 mai 1924, la varsta de 29 ani devine Director al acestui BOI. Iar din 1935 si pana in 1972, este director al FBI, institutia fondata prin eforturile sale.
Acum, daca ar trebui sa vorbesc despre distributia filmului, ar trebui sa spun ca Eastwood are o mare inteligenta si perspicacitate in a-si selecta actorii si in functie de datele fizice, dar si in functie de dimensiunea talentului cu care acestia pot intra in personaje. Si distributia aleasa este de mare clasa! De la cele patru personaje principale – Leonardo DiCaprio, Armie Hammer, Naomi Watts, Judi Dench si pana la  aparitiile in roluri episodice in film, dar substantiale in istorie.
Clint Eastwood isi dovedeste extraordinara clasa si longevitate artistica, dar si implicarea adanca in subiecte si tematici profund americane si atasamentul pentru istoria scurta dar atat de complexa a acestei natiuni. Si ca si alta data vine, in calitatea sa de muzician cu vechi state de serviciu si cu coloana sonora a filmului.
Un film foarte bun, fara a fi unul dintre capodoperele dupa care nu incetam sa privim mereu si mereu. Dar un film foarte bun, pe care il recomand cu toata convingerea! Si pentru ca eu notez in cu totul alt contex decat criticii profesionisti sau decat carcotasii pusi pe gasit noduri in papura, notez in functie de felul in care filmul ma emotioneaza,  imi atinge mintea si sufletul si ma face sa gandesc multa vreme dupa ce ies din sala de cinema, ii dau o nota mare!