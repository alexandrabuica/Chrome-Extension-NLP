Viziunea regizorului asupra lumii antice in care zeii vegheau asupra oamenilor este incredibil de bine realizata. La nivel vizual, Immortals 3D este printre cele mai bune filme din acest an. 
Desi legenda este cunoscuta, modul in care este pusa pentru marile ecrane starneste curiozitatea spectatorilor de la inceput, doar ca exista unele inexactitati sau schimbari. 
Se simte ca au lucrat si cei din spatele blockbusterului 300, doar ca de data aceasta echipa nu s-a mai straduit sa creeze la fel de mult suspans, preferand sa aloce timp si energie aspectului vizual. Immortals pare  o combinatie intre 300 si Clash of the Titans, dar lumea pe care Singh  a creat-o merita toti banii. 
Desi are parte de cateva clisee (mai ales la nivel de dialog, unde filmul nu sta chiar foarte bine) si nu exista replici memorabile (sa nu uitam de celebra "This is Sparta" din 300), Immortals are suficiente motive care sa va convinga sa va duceti la cinema sa il vedeti.
Dintr-un film cu zei nu puteau lipsi si zeitele, despre care se stie ca erau de o frumusete rara. Atena, interpretata de Isabel Lucas, pare desprinsa chiar din Olimp, insa este eclipsata de Phaedra, jucata de Freida Pinto. Si, bineinteles ca nu putea lipsi si o scena incitanta de sex (atentie, toti ochii pe Freida Pinto, care o sa surprinda publicul masculin)
Nemuritorii 3D: Razboiul zeilor ii va convinge pana si pe cei mai carcotasi ca 3D-ul reprezinta un pas inainte in evolutia cinematografica si care ajuta enorm atunci cand vrei sa creezi o poveste grandioasa. Nemuritorii 3D: Razboiul zeilor este de departe printre cele mai bine realizate filme din acest an si care are parte de unele din cele mai bune scene de lupta.

