In lista mea de preferinte Mirror, mirror se afla pe primul loc, si asta in mare parte datorita regizorului Tarsem Singh care nu m-a dezamagit nicodata pana acum. Cel putin din punct de vedere al imaginii. Asa ca m-am dus pregatita sa vad un film impecabil din punct de vedere vizual.
Din pacate, de data acesta regizorul se concentreaza mai mult pe actiune, decoruri si costume si lasa imaginea pe locul al doilea, lucru care m-a mirat putin avand in vedere ca fiind vorba de un basm, partea vizuala putea fi speculata la maxim. Totodata adauga basmului un element salvator: umorul.
Mirror mirror este o comedie colorata si plina de viata care te incarca de optimism. Regizorul a vrut sa faca un basm pentru toate varstele dar glumele cu substrat sexual si replicile cu dublu sens scrise parca de un copywriter, cred ca vor ridica nivelul de varsta al spectatorilor.
In linii mari s-a pastrat povestea clasica. Avem regina cea rea care porunceste ca Alba ca zapada sa fie ucisa. Scenaristii Marc Klein si Jason Keller (Machine Gun Preacher) au dat reginei o noua motivatie: daca in povestea clasica motivatia principala a reginei e vanitatea, in ecranizarea de fata, frumusetea este doar un mijloc prin care ea vrea sa dobandeasca putere. Tatal printesei a disparut fara urma, iar regina domneste cu mana de fier si asupreste poporul. Cum averea e pe sfarsite are un singur gand: sa puna mana pe o noua avere iar printul Alcott, un mostenitor bogat, este numai bun pentru a fi luat de sot.
Se fac remarcati si actorii Armie Hammer in rolul printului si Nathan Lane ca mana dreapta a reginei. Sean Bean e majestuos intr-un  rol mic dar insemnat- regele.
Finalul vrea parca sa ne reamintesca originea regizorului printr-un dans tip bollywood care incepe brusc fara nicio avertizare si te surprinde destul de placut. Una peste alta, este un film care merita vazut.
