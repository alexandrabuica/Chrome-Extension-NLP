Filmul este recomandat pe unele situri ca avand o cota de comedie, ba chiar unele comentarii insista asupra acestei idei. Tare departe de mine impresia ca am vizionat o pelicula care sa sugereze macar un fior de comedie!
Dimpotriva! Eu am vazut un film care din punct de vedere al tematicii se plaseaza in zona unei dramatice analizesociologice si culturale privind unul dintre cele mai vulnerabile segmente de varsta – adolescenta. Si am mai vazut un film care din punct de vedere al viziunii cinematografice utilizate se plaseaza intr-o incitanta estetica inovativa.
Ma voi limita doar la cateva consideratii privind cele doua puncte de vedere precizate mai sus, cu recomandarea apasata ca fiecare sa mearga, sa vada si sa inteleaga mesajul acestui film.
Exista o varsta, exista un mediu social, exista o lipsa de atentie in familie, exista un dezinteres educational … exista multe conjuncturi …cand adolescentii cad in ceea ce se poate numi “Experimentarea ispitei” (apel la Corintienii). Acesta este si cazul celor patru superbe pustoaice, coapte trupeste, dar imature, naive si autosuficiente  din punct de vedere psihologic. Faith, Candy, Brit si Cotty, nemotivate de mediul scolar, plictisite si debusolate de placerile vicioase pe care le experimenteaza din plin (sex, drog, alcool), sunt tentate de aventura unei “vacante de primavara” in Florida.  Chiar daca sunt in pana de bani, psihologia incumbata de jocurile video le rezolva nevoia. Un jaf “micut”, insa un pas pe drumul catre vacanta mult visata, catre distractiile magice, catre nebunia plajelor, catre acel loc fermecat in care “trebuie sa ne regasim, sa aflam cine suntem, sa cunoastem oameni asemeni noua”.
Si de aici incolo, doar experimentarea zabrelelor inchisorii pare a umbri elanul si inconstienta celor patru sirene. Sarpele ademenitor, Alien (dealer de droguri, cantaret si vicios pana in maduva oaselor), plateste cautiunea fetelor si actioneaza aproape hipnotic asupra lor, cu zambetul stralucitor al danturii sale imbracate in metal nobil. Pentru Faith  (Credinta), exista momentul de trezire. Exista momentul opririi din acest experiment al libertatii vicioase, exista momentul intoarcerii acasa, momentul salvgardarii. Faith scapa din mrejele lui Alien. Va veni in curand si randul celei de-a doua fete sa evadeze din cercul vicios instituit de Alien,  cel “foarte rau”, cel care “face gramezi de bani”, reprezentantul “visului american”, imbracat in tricouri “de designer”, parfumat cu Escape de la Calvin Klein, cu patul-scoica inconjurat de o panoplie de arme sofisticate.
Ramane un triunghi al pericolului amplificat de nevoia crescuta de adrenalina. Vechi prietenii se transforma in dusmanii actuale. Intre Alien si Archie (mentorul sau) izbucneste ura si moartea.
Modalitatea cinematografica de reflectare a acestui vartej de cultura a subculturii este cum spuneam realizata intr-un limbaj estetic insolit si intruziv,  fin agresiv. O estetica care te coboara bland si delirant muzical in iadul stilizat al unei Floride plina de culori stralucitoare, de fumul narghilelelor, de aromele jointurilor, de formele perfect sculptate ale posterioarelor sau sanilor de toate varstele. O constructie care danseaza prin schimbari de butoane, de la acest iad atragator, la iad mai adanc al depravarii, al pornografiei si nu in cele din urma, al crimei premeditate.
Un alt merit este distributia.  Performanta! Nu credeam ca voi avea vreodata cuvinte apreciative despre James Franco, pentru ca mi-a displacut total si aparent definitiv in Oz…, insa iata inca o dovada ca “…never say never…”. Nici acum nu pot sa spun ca am facut vreo pasiune pentru talentele lui, insa in rolul lui Alien este perfect mulat sub pielea sarpelui nebun, amoral si criminal. Si alaturi de cele patru superbe tinere actrite, face ca masinaria “raului” sa mearga unsa perfect.