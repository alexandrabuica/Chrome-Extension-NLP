Pentru cei care stau bine cu engleza sfatul meu primordial este sa ascultati cu atentie ce transmite replica aleasa de mine dintr-un film care nu ne va lasa nimic impregnat in memorie. Pe retina poate, pentru ca s-a ocupat Jerry Bruckheimer ca acest “G-Force: Salvatorii planetei” sa fie cat mai palpabil vizual. Da, adica e si varianta 3D. So what? Nu era suficient de comercial?! Buget mare, actori (multi) cunoscuti, si ritmuri moderne (Boom Boom Pow sau Just Dance), intersectate cu niste animalute talentate la spionaj si i-am dat gata pe toti (copiii).
Personal nu l-am gustat deloc. A fost un chin de ora si douazeci de minute intr-o aventura previzibila pana la Dumnezeu. Stiam deja din cauza marketingului avalansa ca avem de-a face cu un trio de porcusori de Guineea, Darwin, Blater si Juarez (femela), care, cu ajutorul catorva device-uri inventate de Ben, un savant extrem de increzator in sansele sale de a infiinta cea mai performata echipa de spioni, reusesc sa salveze lumea de o invazie la fel de traznita precum ideea generala a filmului. Bineinteles savantul a inventat si o cale de a face animalele sa vorbeasca. Hahaha! Microgadgeturile sunt deja penibile in momentul in care vedem la lucru o musca spion cu casca in ureche. Dar preferata mea a fost cartita geniala si al ei laptop. Bine, daca stau sa ma gandesc nici masinuta cu trei locuri nu e de lepadat.
Spuneam ceva de o invazie. Leonard Saber (Bill Nighy – “Underworld 3”) este proprietarul celui mai de succes producator de electronice si electrocasnice din State. Fara voia sa ajunge sa creeze roboti de bucatarie, masini de facut cafea, telefoane etc., adevarati Transformers, care la un semn incearca sa puna stapanire pe planeta. Da, LAME! Spuneam fara voia lui, batranul neavand nici o clipa intentia de a-si periclita situatia (castigarea legala a unor imense sume de bani). Tradarea vine chiar din interiorul companiei, de la o minte malefica. La ce te poti astepta cand ai in echipa o cartita?

La un film low iq e inevitabil sa ai si personaje speciale care sa culeaga aplauzele celor care nu-si utilizeaza neuronii. Acestea sunt de obicei cele mai sarace cu duhul (vezi Sid sau Buck in “Ice Age 3”). G-Force nu face exceptie si introduce cateva animale care sa cucereasca audienta. Asa ca vom da atat de un hamster si de un soricel, doua personaje care se intrec in traznai, replici memorabile (trebuia sa scriu MEMORATE, fiind deja arhiutilizate in multe alte filme care i-au precedat acestuia) si situatii limita.

Nu lipseste mesajul general valabil, binele invinge raul. Let’s be friends! Hai sa ne iubim ca fratii! And all the rest, you know. Din fericire corvoada s-a sfarsit. Vazui “G-Force”, un film de trecut cu vederea. Nu am castigat nimic. Trec mai departe. Filmul este prost, slab, obosit si expirat.