Joseph Gordon-Levitt si-a inceput cariera regizorala cu dreptul sau, ca sa fim in tema filmului, cu dreapta.
Coincidenta sau nu, anul asta avem doua filme care vorbesc despre dependenta de sex iar ambele trateaza subiectul intr-o cheie tragi-comica, spre deosebire de socantul Shame, care era o drama in toata regula.
In Don Jon, Joseph atinge insa mai multe subiecte delicate, nu doar dependenta de sex, ci si suportul pe care mass-media il ofera pornografiei. Suntem inconjurati de reclame, spoturi, videoclipuri in care femeia e privita ca un obiect  sexual, si nimeni nu are vreo problema cu asta. Pentru exemplificare Joseph insereaza scurte imagini din showuri, videoclipuri si reclame tv, exact genul care sunt promovate si pe la noi.
Joseph a vrut sa faca treaba pana la capat: nu doar a regizat ci a scris si scenariul si s-a distribuit in rol principal. Iar pentru asta a inventat un personaj la care publicul nu s-ar aştepta din partea lui: “Stiam ca daca voi face propriul meu film,” spune el, “va trebui sa fac un rol pe care nu l-as putea juca in productia altcuiva. Altfel, ce rost ar avea?”
El este Jon Martallo, un fel de macho cu succes la femeile de o anumita categorie care merge la sala si la biserica si care isi respecta familia, dar care are un mare defect: e obsedat de pornografie. Si spun defect pentru ca satisfactia cea mai mare nu o are din sexul cu femei, ci din vizionarea de materiale pornografice. Soarta i-o scoate in cale pe Barbara Sugarman (Scarlett Johansson), o romantica incurabila care vizioneaza doar filme de dragoste si care crede in printi pe cai albi. Daca va imaginati ca ea o sa-l dea pe brazda si or sa traiasca impreuna mult si bine ca-n filmele siropoase, va inselati. Asta nu inseamna ca nu vom avea parte de un happy-ending. Joseph a declarat ca este un optimist din fire si ii place sa creada că oamenii se pot schimba. „Imi plac filmele in care binele si raul se afla intr-un echilibru corect. Eu am preferat ca povestea sa dezvaluie luminita de la capatul tunelului; Am vrut sa-i dau o speranta, un viitor” .
Ce mi s-a parut interesant e ca in acest film nu sunt satirizate doar filmele deochiate ci si cele romantice: Pentru ca asa cum pentru barbati, filmele porno creeaza false asteptari care ii indeparteaza de adevaratul sens al intimitatii , asa actioneaza si filmele romantice asupa femeilor, alimentandu-le cu iluzii nerealiste.
Traseul Don Jon-ului nostru modern este bine construit si te ia uneori prin surprindere, filmul incepe intr-o directie si te duce incet spre alta, captandu-ti neincetat atentia. N-as vrea sa va stric surpriza vizionarii, asa ca va las pe voi sa descoperiti ce si cum.
Va mai spun doar ca actorii isi joaca impecabil rolul.