Actiunea filmului pare a fi fost redactata dupa ce autoarea Christina Welsh a organizat un sondaj de opinie avand scopul de a aduce la lumina modul in care ar trebui sa arate un film pe placul femeilor casnice ajunse la menopauza, al adolescentelor care cred ca dragostea este cel mai important lucru din lume, o forta de neinvins si alte lucruri invatate din A Walk to Remember, precum si al minoritatii gay, o comunitate din ce in ce mai insemnata. Din pacate, limba romana nu detine inca un cuvant care sa caracterizeze pe deplin ceea ce If Only reprezinta. Dezgustator, respingator, oribil, dezagreabil, infect, repugnant sunt cuvinte mult prea blande, asa ca am decis sa exemplific printr-un filmulet starea pe care oamenii normali o experimenteaza atunci cand sunt obligati sa vada o scurta secventa aleatorie din filmul If Only. Se spune ca cei doi frati afroamericani nu au mai fost niciodata la fel de atunci. Scenariul filmului este simplu, dar incredibil de slab, iar regizorul Gil Junger isi permite sa se scufunde in sutele de clisee specifice genului acesta de film. Scenarista nu a facut decat sa preia minunata idee din Groundhog Day, sa o cizeleze si sa transforme povestea aceea amuzanta si usor romantica intr-un film incredibil de siropos. Dupa o cearta cu iubitul ei, Samantha (Jennifer Love Hewitt) pleaca de acasa si are un accident mortal. Ian, cel amorezat de femeie pana in maduva oaselor si dincolo de ea, este distrus, viata si-a pierdut sensul, insa, ca prin minune, primeste sansa de a trai acea fatidica zi la nesfarsit, incercand sa schimbe destinul sau si al Samanthei.
If Only este o copie palida si neamuzanta dupa Groundhog Day, iar marele avantaj al sau este acela ca te ajuta sa deosebesti mult mai repede persoanele nu prea dotate din punct de vedere intelectual. Filmul este mult prea slab si ma deranjeaza faptul ca nu il interzice nimeni, pentru ca nu mi-as dori ca, la un moment dat, unul dintre copiii mei sa se uite din greseala la aceasta productie jalnica si sa ma determine sa il dezmostenesc. Un alt aspect care ma determina sa uras aceasta pelicula este faptul ca, atunci cand este urmarita in cuplu, ea va atrage mereu anumite intrebari incomode, iar raspunsurile tale s-ar putea sa nu fie la inaltime. Cel mai grav este ca adolescentii sunt destul de influentati de acest gen de filme, aspect datorat faptului ca la aceasta varsta, peste 90% din creierul lor este preocupat de metode de a deveni cool, iar restul pana la 100% este alocat povestilor de dragoste materializate prin plimbari in parc, saruturi, planuri de sex si amenintari de sinucidere, mai mult sau mai putin transformate in realitate. If Only este unul dintre filmele pe care cimpanzeii le urmaresc in cadrul proiectelor de cercetare intreprinse de americani. Dupa vizionare se observa o pronuntata decelerare a fluxului nervos, precum si o crestere considerabila a tensiunii sangvine, ceea ce determina o stare de iritabilitate in randul primatelor, care adesea isi produc leziuni severe ca urmare a experimentului inuman la care sunt supuse. Un film pe care nu il recomand, ba chiar il condamn public.
Filmul este slab, plictisitor, enervant și mediocru.