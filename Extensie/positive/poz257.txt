entru Tobias Lindholm anul 2012 a fost prolific si de bun augur, iar noi, spectatorii, nu putem decat sa ne exprimam multumirea pentru cele doua filme pe care le-a realizat, The Hunt – in calitate de scenarist si A Hijacking – in dubla calitate de scenarist si de regizor.
“Kapringen” – titlul original al filmului pe care l-am vazut onorand invitatia distribuitorului Independenta Film – mi-a sugerat imaginea unei partide de sah de o frumusete nuda si cruda.
O poveste inspirata probabil din cazurile contemporane petrecute pe oceanele Terrei, insa o poveste derulata cinematografic intr-o maniera realista, sobra, dezbracata de amanunte inutile, dar incarcata de tensiune si subtilitate psihologica decantata pana la puritate maxima.
Motonava Rosen, sub pavilion danez, apartinand Companiei Orion Seaways, in apele Oceanului Indian, navigand catre Mumbai, cu sapte persoane in echipaj, este sechestrata de un grup de pirati somalezi!
Cum spuneam, m-am simtit spectator in fata unei table de sah, dar as putea sa apelez si la o alta comparatie, tot din domeniul sportiv/psihologic. Boxul. Suntem intr-un ring! Patru colturi! In primul – echipajul vasului (capitanul, bucatarul, inginerul si ceilalti marinari – oameni cu familii, cu nazuinte, cu dragoste de viata), in coltul opus – piratii (senegalezi saraci, violenti, uitati de Dumnezeu si manati de ispita unei recompense uriase), in cel de-al treilea colt – Compania proprietara a motonavei (reprezentata de Directorul executiv si stafful sau) si in cel de-al patrulea colt, noi, spectatorii, hipnotizati de joc, de psihologia inlantuirii unor trairi precum frica, violenta, barbatia, raspunderea, circumscrise unor mentalitati si culturi specifice taberelor adverse.
O inclestare a carei miza nu este nava in sine, ci vietile membrilori echipajului. Aceste vieti reprezinta moneda de schimb contra banilor de rascumparare. O negociere dificila, cu mult mai subtila decat in cazul unei afaceri comerciale. Si care trebuie realizata absolut fara nicio implicare emotionala.
Din ziua a saptea si pana in ziua 134 (Dag 7 – Dag 134) – etapele de negociere dintre Peter si Omar (comunicatorul in engleza al somalezilor) dezvaluie spectatorului o larga perspectiva asupra exprimarii umanului in atare situatii conflictuale grave. Sa experimentezi astfel de stari, de la sobrietatea rece a birourilor companiei, la spatiile minimale, lipsite de aer, de hrana si de  conditii sanitare de pe motonava, de la frica in grup a ostaticilor, intretinuta de tensiunea amenintarii mitralierelor, la singuratatea incrancenata a Directorului Executiv, decidentul cu figura daltuita in piatra, nelasand niciun fior de emotie sa i se oglindeasca pe fata … Nimeni nu se poate descurca singur cu o astfel de situatie … oamenii au nevoie sa simta alaturi alti oameni … si un exemplu graitor il reprezinta ciudatele scene de infratire/coalizare intre pirati si sechestrati (cauza = foamea si potolirea ei in jurul unei mese cu pestele  furat oceanului) – o fractura in suspansul actiunii – dar care in mod ciudat – amplifica cumva tensiunea …
Timpul, frica, barbatia … Exemplara poveste, fara exces de cuvinte, fara deversari de sentimente, totul as putea spune … la standard nordic!
O cinematografie atenta la amanunte, dar la modul sobru, in alb-negru-griuri – cu o inchidere finala exceptionala, pe iesirea afara, catre lumina, a masinii lui Peter Ludvigsen din garajul companiei. Si usa caroiata a garajului coboara, lasand in urma o drama derulata in 132 de zile! Cinematografia Magnus Nordenhof Jønck!
Doi actori extraordinari Pilou Asbæk (vezi si “R”- scenariul si regia Tobias Lindholm)  in rolul lui Mikkel Hartmann si  Søren Malling (vezi si A Royal Affair)  in rolul lui Peter C. Ludvigsen, construiesc pe mana lui Lindholm roluri perfect conturate psihologic  si concentrate pana la sublimare. Chiar ii astept pe acesti danezi interesanti, cu realizarilor lor viitoare!
Nu uitati, mergeti sa vedeti la cinematograf acest “KAPRINGEN / A HIJACKING”!!!