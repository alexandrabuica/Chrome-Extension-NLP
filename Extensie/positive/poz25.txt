Fast and Furious 6 a ajuns la al saselea film. Dupa ce producatorii au fost la un pas sa ingroape franciza dupa lansarea celui de-al treilea film si intentionau sa lanseze direct pe DVD urmatoarele parti, iata ca seria cu Vin Diesel continua si acum sa fie un jucator important pentru studiourile americane. Al sasele film este cel mai ostentativ: totul e mai mare, mai exploziv, mai stralucitor si mai exagerat. Dar nu stiu cum si ce se intampla la nivel subliminal, ca te distrezi asa de bine ca ai mai vrea o portie.
Nu sunt o fana a acestei serii, nu m-am dat in vant dupa cursele de masini, desi recunosc ca sunt spectaculoase si trezesc ceva in tine. La fel, nu sunt nici o fana a celor doi "grei": Vin Diesel si Dwayne Johnson, dar nu stiu cum reusesc baietii astia doi ca de data asta chiar au fost simpatici.
The Fast and the Furious 6 ii reuneste pe Vin Diesel, Paul Walker si Dwayne Johnson, alaturi de Tyresse Gibson, Ludacris, Michelle Rodriguez, Gina Carano. De cand Dom (Vin Diesel) si Brian (Paul Walker) au dat lovitura de la Rio impotriva imperiului condus de un escroc de talie internationala, aducand in seiful echipei 100 de milioane de dolari, eroii nostri s-au preumblat pe tot globul. Dar, pentru ca nu se pot intoarce acasa ca sa traiasca linistiti din acei bani, sunt acum nemultumiti si simt ca le lispeste ceva.
Umorul si carisma ii salveaza mult de tot, pentru ca filmul, luat la rece, are prea mult faze incredibile, care s-ar putea sa ii faca pe unii dintre fani sa se simta dezamagiti. O aparitie interesanta insa este cea  a lui Luke Evans, (Zeus din Immortals), care face un erou negativ captivant si bine jucat.  Pentru cei care abia asteapta sa vada femei in actiune, Gina Carano si Michelle Rodriguez demonstreaza cat de dure sunt intr-o scena de bataie care iti taie respiratia.
Fast and Furious 6 pare ca le-a picat cu tron si marilor critici, care, in cursa pentru viteza, au aruncat cu notele mari in dreapta si stanga, incat ai impresia ca al saselea film este o capodopera. Nu, nu este, dar e un film perfect pentru deconectare, pentru distractie. E o placere vinovata, de la care iesi dornic sa faci o tura in viteza. 
Fara sa fie genial sau sclipitor, Fast and Furious 6 are masini bestiale, cateva scene de actiune bine gandite si cascadorii ultra-spectaculoase, asa ca fanii vor fi in mare, multumiti. Atentie, nu parasiti sala imediat, pentru ca exista o scena credits speciala, care va va dezvalui marea surpriza pentru viitoare filme.

