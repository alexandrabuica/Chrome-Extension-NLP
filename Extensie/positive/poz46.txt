Calatoria in timp este o tema foarte complexa si putini regizori au stiut sa se foloseasca de ea fara sa se incurce in paradoxuri pana la final. Looper, regizat si scris de Rian Johnson poate fi pus alaturi de Armata celor 12 maimute, The Terminator, Doonie Darko, Groundhog Day, Back to The Future (si multe altele) in topul celor mai bune filme despre calatoria in timp.
Bruce Willis si Joseph Gordon-Levitt sunt cele doua versiuni - cea tanara si cea batrana- ale aceluiasi personaj, un asasin platit care este nevoit sa isi ucida dublura din viitor. Si daca nici asta nu va convinge, povestea abia incepe, intr-un mod cu totul original si inteligent, transformand Looper intr-unul dintre cele mai bune filme SF din ultimii ani.
Calatoria in timp este ilegala si disponibila numai pe piata neagra. Atunci cand mafia vrea sa scape de cineva nedorit, membrii acesteia trimit victima cu treizeci de ani inapoi in timp unde un ucigas platit - asa cum este si Joe (Joseph Gordon-Levitt) - asteapta sa lichideze tinta.
Asadar, seful unui grup de ucigasi platiti denumiti Loopers care lucreaza pentru o grupare mafiota, ii trimite pe acestia inapoi in trecut unde treaba lor este sa impuste "tintele" si sa scape de cadavru. Astfel tinta dispare si din viitor, iar cei din gruparea Looper scapa de un cadavru al unui om care de fapt nici nu exista.
Unii dintre criticii de peste Ocean au indraznit chiar sa spuna ca Looper este cel mai bun film despre calatoria in timp de la 12 Monkeys incoace. Si cu siguranta este printre cele mai originale si inteligente filme SF din ultima vreme.
Looper este un film ce merita vazut cu atentie, care naste multe intrebari, dar care iti va bantui gandurile mult timp dupa ce iesi din sala de vizionare: cum ar fi sa te ucizi pe tine insuti? O intrebare ce merita dezbatuta.
