Sclavia pare sa fi devenit o tema incitanta pentru cineasti, care au prins curaj si incep sa arate povesti emotionante, dure si coplesitoare, asa cum este cea din 12 Years a Slave. Regizorul Steve McQueen este la al treilea film, dupa Shame si Hunger, toate fiind in colaborare cu actorul sau preferat Michael Fassbender. McQueen s-a intrecut pe sine, realizand un film exceptional care nu aduce in prim plan doar sclavia, ci natura umana, care uneori este putrezita de raul din noi.
Am asteptat cu sufletul la gura acest film si m-am bucurat enorm sa vad cata apreciere a primit din partea criticilor echipa Steve McQueen-Michael Fassbender. De putine ori am vazut un film atat de laudat, chiar daca au fost si pareri mai putin bune, asa cum este normal cand vine vorba de o creatie artistica. Fie ca iti place sau nu subiectul, nu poate fi negat talentul unui regizor ca McQueen, ce vine cu o forta artistica impresionanta.
